宋版《傷寒論》
序
￼	論曰：余每覽越人入虢之診，望齊侯之色，未嘗不慨然嘆其才秀也。怪當今居世之士，曾不留神醫藥，精究方術，上以療君親之疾，下以救貧賤之厄，中以保身長全，以養其生，但競逐榮勢，企踵權豪，孜孜汲汲，惟名利是務，崇飾其末，忽棄其本，華其外而悴其內，皮之不存，毛將安附焉。卒然遭邪風之氣，嬰非常之疾，患及禍至，而方震慓，降志屈節，欽望巫祝，告窮歸天，束手受敗，賚百年之壽命，持至貴之重器，委付凡醫，恣其所措，咄嗟嗚呼！ 厥身以斃，神明消滅，變為異物，幽潛重泉，徒為啼泣。痛夫！舉世昏迷，莫能覺悟，不惜其命，若是輕生，彼何榮勢之雲哉！而進不能愛人知人，退不能痛身知已，遇災值禍，身居厄地，蒙蒙昧昧，蠢若遊魂。哀乎！趨世之士，弛競浮華，不固根本，忘驅徇物，危若冰谷，至於是也。余宗族素多，向余二百，建安紀年以來，猶未十稔，其死亡者，三分有二，傷寒十居其七。感往昔之淪喪，傷橫夭之莫救，乃勤求古訓，博採眾方，撰用素問九卷，八十一難，陰陽大論，胎矑藥錄，並平脈辨證，為傷寒雜病論合十六卷。雖未能盡愈諸病，庶可以見病知源，若能尋余所集，思過半矣。夫天布五行，以運萬類，人稟五常，以有五藏，經絡府俞，陰陽會通，玄冥幽微，變化難極，自非才高識妙，豈能探其理致哉！上古有神農黃帝歧伯伯高雷公少俞少師仲文，中世有長桑扁鵲，漢有公乘陽慶倉公，下此以往，未之聞也。觀今之醫，不念思求經旨，以演其所知，各承家技，始終順舊，省疾問病，務在口給，相對斯須，便處湯藥，按寸不及尺，握手不及足，人迎趺陽，三部不參，動數發息，不滿五十，短期未知決診，九候曾無彷彿，明堂厥庭，盡不見察，所謂窺管而已。夫欲視死別生，實為難矣。孔子雲：「生而知之者上，學則亞之，多聞博識，知之次也。」余宿尚方術，請事斯語。

辨 脈 法
　　問曰：脈有陰陽，何謂也？答曰：凡脈大、浮、數、動、滑，此名陽也；脈沈、澀、弱、弦、微，此名陰也。凡陰病見陽脈者生，陽病見陰脈者死。	問曰：脈有陽結、陰結者，何以別之？答曰：其脈浮而數，能食，不大便者，此為實，名曰陽結也，期十七日當劇。其脈沈而遲，不能食，身體重，大便反硬，名曰陰結也，期十四日當劇。	問曰：病有灑淅惡寒，而復發熱者何？答曰：陰脈不足，陽往從之，陽脈不足，陰往乘之。曰：何謂陽不足？答曰：假令寸口脈微，名曰陽不足，陰氣上入陽中，則灑淅惡寒也。曰：何謂陰不足？答曰：尺脈弱，名曰陰不足，陽氣下陷入陰中，則發熱也。陽脈浮，一作微。陰脈弱者，則血虛，血虛則筋急也。其脈沈者，榮氣微也。其脈浮，而汗出如流珠者，衛氣衰也。榮氣微者，加燒針，則血留不行，更發熱而躁煩也。脈藹藹如車蓋者，名曰陽結也。一雲秋脈。脈累累如循長竿者，名曰陰結也。一雲夏脈。脈瞥瞥，如羹上肥者，陽氣微也。脈縈縈如蜘蛛絲者，陽氣衰也。一雲陰氣。脈綿綿如瀉漆之絕者，亡其血也。脈來緩，時一止復來者，名曰結。脈來數，時一止復來者，名曰促。一作縱。脈陽盛則促，陰盛則結，此皆病脈。陰陽相搏，名曰動。陽動則汗出，陰動則發熱。形冷惡寒者，此三焦傷也。若數脈見於關上，上下無頭尾，如豆大，厥厥動搖者，名曰動也。陽脈浮大而濡，陰脈浮大而濡，陰脈與陽脈同等者，名曰緩也。脈浮而緊者，名曰弦也。弦者，狀如弓弦，按之不移也。脈陰（緊）者，如轉索無常也。脈弦而大，弦則為減，大則為芤，減則為寒，芤則為虛，寒虛相搏，此名為革，婦人則半產漏下，男子則亡血失精。問曰：病有戰而汗出，因得解者，何也？答曰：脈浮而緊，按之反芤，此為本虛，故當戰而汗出也。其人本虛，是以發戰，以脈浮，故當汗出而解也。若脈浮而數，按之不芤，此人本不虛，若欲自解，但汗出耳，不發戰也。問曰：病有不戰而汗出解者，何也？答曰：脈大而浮數，故知不戰汗出而解也。問曰：病有不戰不汗出而解者，何也？答曰：其脈自微，此以曾發汗、若吐、若下、若亡血，以內無津液，此陰陽自和，必自愈，故不戰不汗出而解也。問曰：傷寒三日，脈浮數而微，病人身涼和者，何也？答曰：此為欲解也，解以夜半。脈浮而解者，濈然汗出也；脈數而解者，必能食也；脈微而解者，必大汗出也。問曰：脈病欲知愈未愈者，何以別之？答曰：寸口、關上、尺中三處，大小浮沈遲數同等，雖有寒熱不解者，此脈陰陽為和平，雖劇當愈。師曰：立夏得洪一作浮大脈，是其本位，其人病身體苦疼重者，須發其汗。若明日身不疼不重者，不須發汗。若汗濈濈自出者，明日便解矣。何以言之？立夏脈洪大，是其時脈，故使然也。四時仿此。問曰：凡病欲知何時得，何時愈？答曰：假令夜半得病者，明日日中愈，日中得病者，夜半愈。何以言之？日中得病，夜半愈者，以陽得陰則解也；夜半得病，明日日中愈者，以陰得陽則解也。寸口脈浮為在表，沈為在里，數為在府，遲為在藏，假令脈遲，此為在藏也。趺陽脈浮而澀，少陰脈如經者，其病在脾，法當下利。何以知之？若脈浮大者，氣實血虛也。今趺陽脈浮而澀，故知脾氣不足，胃氣虛也。以少陰脈弦而浮一作沈才見，此為調脈，故稱如經也。若反滑而數者，故知當屎膿也。《玉函》作溺。寸口脈浮而緊，浮則為風，緊則為寒。風則傷衛，寒則傷榮，榮衛俱病，骨節煩疼，當發其汗也。趺陽脈遲而緩，胃氣如經也。趺陽脈浮而數，浮則傷胃，數則動脾，此非本病，醫特下之所為也。榮衛內陷，其數先微，脈反但浮，其人必大便硬，氣噫而除，何以言之？本以數脈動脾，其數先微，，故知脾氣不治，大便硬，氣噫而除。今脈反浮，其數改微，邪氣獨留，心中則飢，邪熱不殺谷，潮熱發渴，數脈當遲緩，脈因前後度數如法，病者則飢，數脈不時，則生惡瘡也。師曰：病人脈微而澀者，此為醫所病也。大發其汗，又數大下之，其人亡血，病當惡寒，後乃發熱，無休止時，夏月盛熱，欲著復衣，冬月盛寒，欲裸其身。所以然者，陽微則惡寒，陰弱則發熱，此醫發其汗，使陽氣微，又大下之，令陰氣弱。五月之時，陽氣在表，胃中虛冷，以陽氣內微，不能勝冷，故欲著復。十一月之時，陽氣在里，胃中煩熱，以陰氣內弱，不能勝熱，故欲裸其身。又陰脈遲澀，故知亡血也。脈浮而大，心下反硬，有熱，屬藏者，攻之，不令發汗；屬府者，不令溲數，溲數則大便硬。汗多則熱愈，汗少則便難，脈遲尚未可攻。脈浮而洪，身汗如油，喘而不休，水漿不下，形體不仁，乍靜乍亂，此為命絕也。又未知何藏先受其災，若汗出發潤，喘不休者，此為肺先絕也。陽反獨留，形體如煙薰，直視搖頭者，此為心絕也。唇吻反青，四肢漐習者，此為肝絕也。環口黧黑，柔汗發黃者，此為脾絕也。溲便遺失，狂言、目反直視者，此為腎絕也。又未知何藏陰陽前絕，若陽氣前絕，陰氣後竭者，其人死，身色必青；陰氣前絕，陽氣後竭者，其人死，身色必赤，腋下溫，心下熱也。寸口脈浮大，而醫反下之，此為大逆，浮則無血，大則為寒，寒氣相搏，則為腸鳴。醫乃不知，而反飲冷水，令汗大出，水得寒氣，冷必相搏，其人即（噎）音噎，下同。趺陽脈浮，浮則為虛，浮虛相搏，故令氣（噎），言胃氣虛竭也。脈滑則為噦，此為醫咎，責虛取實，守空迫血，脈浮，鼻中燥者，必衄也。諸脈浮數，當發熱而灑淅惡寒。若有痛處，飲食如常者，畜積有膿也。脈浮而遲，面熱赤而戰惕者，六七日當汗出而解。反發熱者，差遲，遲為無陽，不能作汗，其身必癢也。寸口脈陰陽俱緊者，法當清邪中於上焦，濁邪中於下焦。清邪中上，名曰潔也；濁邪中下，名曰渾也。陰中於邪，必內栗也。表氣微虛，里氣不守，故使邪中於陰也。陽中於邪，必發熱頭痛，項強頸攣，腰痛脛酸，所為陽中霧露之氣。故曰清邪中上，濁邪中下。陰氣為栗，足膝逆冷，便溺妄出。表氣微虛，里氣微急，三焦相溷，內外不通。上焦怫音佛下同。郁，藏氣相熏，口爛食齗也。中焦不治，胃氣上衝，脾氣不轉，胃中為濁，榮衛不通，血凝不流。若衛氣前通者，小便赤黃，與熱相搏，因熱作使，游於經絡，出入藏府，熱氣所過，則為癰膿。若陰氣前通者，陽氣厥微，陰無所使，客氣內入，嚏而出之，聲嗢乙骨切。咽塞，寒厥相追，為熱所擁，血凝自下，狀如豚肝。陰陽俱厥，脾氣孤弱，五液注下。下焦不盍一作闔，清便下重，令便數難，齊築湫痛，命將難全。脈陰陽俱緊者，口中氣出，唇口乾燥，踡臥足冷，鼻中涕出，舌上胎滑，勿妄治也。到七日以來，其人微發熱，手足溫者，此為欲解；或到八日以上，反大發熱者，此為難治。設使惡寒者，必欲嘔也；腹內痛者，必欲利也。脈陰陽俱緊，至於吐利，其脈獨不解；緊去入安，此為欲解。若脈遲，至六七日不欲食，此為晚發，水停故也，為未解；食自可者，為欲解。病六七日，手足三部脈皆至，大煩而口禁不能言，其人躁擾者，必欲解也。若脈和，其人大煩，目重臉內際黃者，此欲解也。脈浮而數，浮為風，數為虛，風為熱，虛為寒，風虛相搏，則灑淅惡寒也。　　脈浮而滑，浮為陽，滑為實，陽實相搏，其脈數疾，衛氣失度。浮滑之脈數疾，發熱汗出者，此為不治。傷寒咳逆上氣，其脈散者死，謂其形損故也。

平 脈 法
　　問曰：脈有三部，陰陽相乘，榮衛血氣，在人體躬。呼吸出入，上下於中，因息游布，津液流通。隨時動作，效象形容，春弦秋浮，冬沈夏洪。察色觀脈，大小不同，一時之間，變無經常，尺寸參差，或短或長，上下乖錯，或存或亡。病輒改易，進退低昂，心迷意惑，動失紀綱。願為具陳，令得分明。師曰：子之所問，道之根源。脈有三部，尺寸及關，榮衛流行，不失衡銓。腎沈心洪，肺浮肝弦，此自經常，不失銖分。出入升降，漏刻周旋，水下百刻，一周循環。當復寸口，虛實見焉，變化相乘，陰陽相干。風則浮虛，寒則牢堅，沈潛水滀，支飲急弦。動則為痛，數則熱煩，設有不應，知變所緣。三部不同，病各異端，大過可怪，不及亦然。邪不空見，終必有奸，審察表裡，三焦別焉。知其所捨，消息診看，料度府藏，獨見若神。為子條記，傳與賢人。師曰：呼吸者，脈之頭也。初持脈，來疾去遲，此出疾入遲，名曰內虛外實也。初持脈，來遲去疾，此出遲入疾，名曰內實外虛也。問曰：上工望而知之，中工問而知之，下工脈而知之，願聞其說。師曰：病家人請雲，病人苦發熱，身體疼，病人自臥，師到診其脈，沈而遲者，知其差也。何以知之？若表有病者，脈當浮大，今脈反沈遲，故知愈也。假令病人雲腹內卒痛，病人自坐，師到脈之，浮而大者，知其差也。何以知之？若里有病者，脈當沈而細，今脈浮大，故知愈也。師曰：病家人來請雲，病人發熱煩極。明日師到，病人向壁臥，此熱已去也。設令脈不和，處言已愈。設令向壁臥，聞師到，不驚起而盻視，若三言三止，脈之咽唾者，此詐病也。設令脈自和，處言此病大重，當須服吐下藥，針灸數十百處乃愈。師持脈，病人欠者，無病也。脈之呻者，病也。言遲者，風也。搖頭言者，里痛也。行遲者，表強也。坐而伏者，短氣也。坐而下一腳者，腰痛也。里實護腹，如懷卵物者，心痛也。師曰：伏氣之病，以意候之，今月之內，欲有伏氣。假令舊有伏氣，當須脈之。若脈微弱者，當喉中痛似傷，非喉痹也。病人雲，實咽中痛。雖爾，今復欲下利。問曰：人恐怖者，其脈何狀？師曰：脈形如循絲累累然，其面白脫色也。問曰：人不飲，其脈何類？師曰：脈自澀，唇口乾燥也。問曰：人愧者，其脈何類？師曰：脈浮而面色乍白乍赤。問曰：經說脈有三菽六菽重者，何謂也？師曰：脈人以指按之，如三菽之重者，肺氣也；如六菽之重者，心氣也；如九菽之重者，脾氣也；如十二菽之重者，肝氣也；按之至骨者，腎氣也。菽者，小豆也。假令下利，寸口、關上，尺中，悉不見脈，然尺中時一小見，脈再舉頭一雲按投者，腎氣也；若見損脈來至，為難治。腎為脾所勝，脾勝不應時。問曰：脈有相乘，有縱有橫，有逆有順，何謂也？師曰：水行乘火，金行乘木，名曰縱；火行乘水，木行乘金，名曰橫；水行乘金，火行乘木，名曰逆；金行乘水，木行乘火，名曰順也。問曰：脈有殘賊，，何謂也？師曰：脈有弦、緊、浮、滑、沈、澀，此六脈名曰殘賊，能為諸脈作病也。問曰：脈有災怪，何謂也？師曰：假令人病，脈得太陽，與形證相應，因為作湯，比還送湯，如食頃，病人乃大吐，若下利，腹中痛。師曰：我前來不見此證，今乃變異，是名災怪。又問曰：何緣作此吐利？答曰：或有舊時服藥，今乃發作，故為災怪耳。問曰：東方肝脈，其形何似？師曰：肝者，木也，名厥陰，其脈微弦濡弱而長，是肝脈也。肝病自得濡弱者，愈也。假令得純弦脈者，死。何以知之？以其脈如弦直，此是肝藏傷，故知死也。南方心脈，其形何似？師曰：心者，火也，名少陰，其脈洪大而長，是心脈也。心病自得洪大者，愈也。假令脈來微去大，故名反，病在里也。脈來頭小本大，故名覆，病在表也。上微頭小者，則汗出。下微本大者，則為關格不通，不得尿，頭無汗者，可治，有汗者死。西方肺脈，其形何似？師曰：肺者，金也，名太陰，其脈毛浮也。肺病自得此脈，若得緩遲者，皆愈。若得數者則劇。何以知之？數者，南方火，火克西方金，法當癰腫，為難治也。問曰：二月得毛浮脈，何以處言至秋當死？師曰：二月之時，脈當濡弱，反得毛浮者，故知至秋死。二月肝用事，肝屬木，脈應濡弱，反得毛浮脈者，是肺脈也。肺屬金，金來克木，故知至秋死。他皆仿此。師曰：脈肥人責浮，瘦人責沈。肥人當沈，今反浮，瘦人當浮，今反沈，故責之。師曰：寸脈下不至關，為陽絕；尺脈上不至關，為陰絕，此皆不治，決死也。若計其餘命生死之期，期以月節克之也。師曰：脈病人不病，名曰行屍，以無王氣，卒眩僕不識人者，短命則死。人病脈不病，名曰內虛，以無谷神，雖困無苦。問曰：翕奄沈，名曰滑，何謂也？師曰：沈為純陰，翕為正陽，陰陽和合，故令脈滑，關尺自平。陽明脈微沈，食飲自可。少陰脈微滑，滑者，緊之浮名也，此為陰實，其人必股內汗出，陰下濕也。問曰：曾為人所難，緊脈從何而來？師曰：假令亡汗，若吐，以肺里寒，故令脈緊也。假令咳者，坐飲冷水，故令脈緊也。假令下利以胃虛冷，故令脈緊也。寸口衛氣盛，名曰高，高者，暴狂而肥。榮氣盛，名曰章。章者，暴澤而光。高章相搏，名曰綱。綱者，身筋急，脈強直故也。衛氣弱，名曰惵。惵者，心中氣動迫怯。榮氣弱，名曰卑。卑者，心中常自羞愧。惵卑相搏，名曰損。損者，五藏六府俱乏氣，虛惙故也。衛氣和，名曰緩。緩者，四肢不能自收。榮氣和，名曰遲。遲者，身體俱重，但欲眠也。緩遲相搏，名曰沈。沈者，腰中直，腹內急痛，但欲臥，不欲行。寸口脈緩而遲，緩則陽氣長，其色鮮，其顏光，其聲商，毛髮長。遲則陰氣盛，骨髓生，血滿，肌肉緊薄鮮硬，陰陽相抱，榮衛俱行，剛柔相得，名曰強也。趺陽脈滑而緊，滑者胃氣實，緊者脾氣強，持實擊強，痛還自傷，以手把刃，坐作瘡也。寸口脈浮而大，浮為虛，大為實，在尺為關，在寸為格，關則不得小便，格則吐逆。趺陽脈伏而澀，伏則吐逆，水谷不化，澀則食不得入，名曰關格。脈浮而大，浮為風虛，大為氣強，風氣相搏，必成隱疹，身體為癢。癢者，名洩風，久久為痂癩。眉少發稀，身有乾瘡而腥臭也。寸口脈弱而遲，弱者衛氣微，遲者榮中寒。榮為血，血寒則發熱。衛為氣，氣微者心內飢，飢而虛滿，不能食也。趺陽脈大而緊者，當即下利，為難治。寸口脈弱而緩，弱者陽氣不足，緩者胃氣有餘，噫而吞酸，食卒不下，氣填於膈上也。一作下。趺陽脈緊而浮，浮為氣，緊為寒，浮為腹滿，緊為絞痛，浮緊相搏，腸鳴而轉，轉即氣動，膈氣乃下，少陰脈不出，其陰腫大而虛也。寸口脈微而澀，微者衛氣不行，澀者榮氣不逮，榮衛不能相將，三焦無所仰，身體卑不仁。榮氣不足，則煩疼口難言。衛氣虛者，則惡寒數欠，三焦不歸其部，上焦不歸者，噫而酢吞；中焦不歸者，不能消谷引食；下焦不歸者，則遺溲。趺陽脈沈而數，沈為實，數消谷，緊者病難治。寸口脈微而澀，微者衛氣衰，澀者榮氣不足。衛氣衰，面色黃；榮氣不足，面色青。榮為根，衛為葉，榮衛俱微，則根葉枯槁而寒栗、咳逆、唾腥、吐涎沫也。趺陽脈浮而芤，浮者胃氣虛，芤者榮氣傷，其身體瘦，肌肉甲錯，浮芤相搏，宗氣微衰 ，四屬斷絕。四屬者，謂皮、肉、脂、髓。俱竭，宗氣則衰矣。寸口脈微而緩，微者胃氣疏，疏則其膚空；緩者胃氣實，實則谷消而水化也。谷入於胃，脈道乃行，水入於經，其血乃成。榮盛則其膚必疏，三焦絕經，名曰血崩。趺陽脈微而緊，緊則為寒，微則為虛，微緊相搏，則為短氣。少陰脈弱而澀，弱者微煩，澀者厥逆。趺陽脈不出，脾不上下，身冷膚硬，少陰脈不至，腎氣微，少精血，奔氣促迫，上入胸膈，宗氣反聚，血結心下，陽氣退下，熱歸陰股，與陰相動，令身不仁，此為屍厥，當剌期門、巨闕。宗氣者，三焦歸氣也，有名無形，氣之神使也。下榮玉莖，故宗筋聚縮之也。寸口脈微，尺脈緊，其人虛損多汗，知陰常在，絕不見陽也。寸口諸微亡陽，諸濡亡血，諸弱發熱，諸緊為寒。諸乘寒者，則為厥，郁冒不仁，以胃無谷氣，脾澀不通，口急不能言，戰而栗也。問曰：濡弱何以反適十一頭？師曰：五藏六府相乘，故令十一。問曰：何以知乘府？何以知乘藏？師曰：諸陽浮數為乘府，諸陰遲澀為乘藏也。

傷 寒 例
　　四時八節二十四氣七十二候決病法
　　立春正月節鬥指艮     雨水正月中指寅
　　驚墊二月節指甲       春分二月中指卯
　　清明三月節指乙       谷雨三月中指辰
　　立夏四月節指巽       小滿四月中指巳
　　芒種五月節指丙       夏至五月中指午
　　小暑六月節指丁       大暑六月中指未
　　立秋七月節指坤       處暑七月中指申
　　白露八月節指庚       秋分八月中指酉
　　寒露九月節指辛       霜降九月中指戌
　　立冬十月節指乾       小雪十月中指亥
　　大雪十一月節指壬     冬至十一月中指子
　　小寒十二月節指癸     大寒十二月中指醜
《陰陽大論》雲：春氣溫和，夏氣暑熱，秋氣清涼，冬氣冰列，此則四時正氣之序也。冬時嚴寒，萬類深藏，君子固密，則不傷於寒，觸冒之者，乃名傷寒耳。其傷於四時之氣，皆能為病，以傷寒為毒者，以其最成殺厲之氣也。中而即病者，名曰傷寒。不即病者，寒毒藏於肌膚，至春變為溫病，至夏變為暑病。暑 病者，熱極重於溫也。是以辛苦之人，春夏多溫熱病者，皆由冬時觸寒所致，非時行之氣也。凡時行者，春時應暖而反大寒，夏時應熱而反大涼，秋時應涼而反大熱，冬時應寒而反大溫，此非其時而有其氣，是以一歲之中，長幼之病多相似者，此則時行之氣也。夫欲候知四時正氣為病及時行疫氣之法，皆當按鬥歷佔之。九月霜降節後宜漸寒，向冬大寒，至正月雨水節後宜解也。所以謂之雨水者，以冰雪解而為雨水故也。至驚墊二月節後，氣漸和暖，向夏大熱，至秋便涼。從霜降以後，至春分以前，凡有觸冒霜露，體中寒即病者，謂之傷寒也。九月十月寒氣尚微，為病則輕，十一月十二月寒冽已嚴，為病則重。正月二月寒漸將解，為病亦輕。此以冬時不調，適有傷寒之人，即為病也。其冬有非節之暖者，名為冬溫。冬溫之毒與傷寒大異，冬溫復有先後，更相重沓，亦有輕重，為治不同，證如後章。從立春節後，其中無暴大寒又不冰雪，而有人壯熱為病者，此屬春時陽氣發於冬時伏寒，亦為溫病。從春分以後至秋分節前，天有暴寒者，皆為時行寒疫也。三月四月或有暴寒，其時陽氣尚弱，為寒所折，病熱猶輕。五月六月陽氣已盛，為寒所折，病熱則重。七月八月陽氣已衰，為寒所折，病熱亦微，其病與溫及暑病相似，但治有殊耳。十五日得一氣，於四時之中，一時有六氣，四六名為二十四氣。然氣候亦有應至仍不至，或有未應至而至者，或有至而太過者，皆成病氣也。但天地動靜，陰陽鼓擊者，各正一氣耳。是以彼春之暖，為夏之暑 ；彼秋之忿，為冬之怒。是故冬至之後，一陽爻升，一陰爻降也；夏至之後，一陽氣下，一陰氣上也。斯則冬夏二至，陰陽合也。春秋二分，陰陽離也。陰陽交易，人變病焉。此君子春夏養陽，秋冬養陰，順天地之剛柔也。小人觸冒，必嬰暴疹。須知毒烈之氣，留在何經，而發何病，詳而取之。是以春傷於風，夏必飧洩；夏傷於暑，秋必病瘧；秋傷於濕，冬必咳嗽；冬傷於寒，春必病溫。此必然之道，可不審明之。傷寒之病，逐日淺深，以施方治。今世人傷寒，或始不早治，或治不對病，或日數久淹，困乃告醫，醫人又不依次第而治之，則不中病，皆宜臨時消息制方，無不效也。今搜採仲景舊論，錄其證候、診脈聲色、對病真方有神驗者擬防世急也。又土地溫涼，高下不同，物性剛柔，飡居亦異。是故黃帝興四方之問，岐伯舉四治之能，以訓後賢，開其未悟者。臨病之工，宜須兩審也。凡傷於寒，則為病熱，熱雖甚不死。若兩感於寒而病者，必死。尺寸俱浮者，太陽受病也，當一二日發。以其脈上連風府，故頭項痛，腰脊強。尺寸俱長者，陽明受病也。當二三日發。以其脈夾鼻絡於目，故身熱目痛鼻乾，不得臥。尺寸俱弦者，少陽受病也，當三四日發。以其脈循脅絡於耳，故胸脅痛而耳聾。此三經皆受病，未入於府者，可汗而已。尺寸俱沈細者，太陰受病也，當四五日發。以其脈布胃中、絡於嗌，故腹滿而嗌乾。尺寸俱沈者，少陰受病也，當五六日發。以其脈貫腎絡於肺，系舌本，故口燥舌乾而渴。尺寸俱微緩者，厥陰受病也，當六七日發。以其脈循陰器絡於肝，故煩滿而囊縮。此三經皆受病，已入於府，可下而已。若兩感於寒者，一日太陽受之，即與少陰俱病，則頭痛口乾、煩滿而渴。二日陽明受之，即與太陰俱病，則腹滿身熱，不欲食，譫之廉切，又女監切，下同語。三日少陽受之，即與厥陰俱病，則耳聾、囊縮而厥，水漿不入，不知人者，六日死。若三陰三陽，五藏六府皆受病，則榮衛不行，藏府不通，則死矣。其不兩感於寒，更不傳經，不加異氣者，至七日太陽病衰，頭痛少愈也。八日陽明病衰，身熱少歇也。九日少陽病衰，耳聾微聞也。十日太陰病衰，腹減如故，則思飲食。十一日少陰病衰，渴止舌乾，已而嚏也。十二日厥陰病衰，囊縱，少腹微下，大氣皆去，病人精神爽慧也。若過十三日以上不間，尺寸陷者，大危。若更感異氣，變為他病者，當依後壞病證而治之。若脈陰陽俱盛，重感於寒者，變成溫瘧。陽脈浮滑，陰脈濡弱者，更遇於風，變為風溫。陽脈洪數，陰脈實大者，更遇溫熱，變為溫毒，溫毒為病最重也。陽脈濡弱，陰脈弦緊者，更遇溫氣，變為溫疫。一本作瘧。 以此冬傷於寒，發為溫病。脈之變證，方治如說。凡人有疾，不時即治，隱忍冀差，以成痼疾。小兒女子，益以滋甚。時氣不和，便當早言，尋其邪由，及在腠理，以時治之，罕有不愈者。患人忍之，數日乃說，邪氣入藏，則難可制。此為家有患，備慮之要。凡作湯藥，不可避晨夜，覺病須臾，即宜便治，不等早晚，則易愈矣。如或差遲，病即傳變，雖欲除治，必難為力。服藥不如方法，縱意違師，不須治之。凡傷寒之病，多從風寒得之。始表中風寒，入裡則不消矣，未有溫覆而當不消散者。不在證治，擬欲攻之，猶當先解表，乃可下之。若表已解，而內不消，非大滿，猶生寒熱，則病不除。若表已解，而內不消，大滿大實堅有燥屎，自可除下之，雖四五日，不能為禍也。若不宜下，而便攻之，內虛熱入，協熱遂利，煩躁諸變，不可勝數，輕者困篤，重者必死矣。夫陽盛陰虛，汗之則死，下之則愈。陽虛陰盛，汗之則愈，下之則死。夫如是，則神丹安可以誤發，甘遂何可以妄攻！虛盛之治，相背千里，吉凶之機，應若影響，豈容易哉！況桂枝下嚥，陽盛即斃；承氣入胃，陰盛以亡。死生之要，在乎須臾，視身之盡，不暇計日，此陰陽虛實之交錯，其候至微， 發汗吐下之相反，其禍至速。而醫術淺狹，懵然不知病源，為治乃誤，使病者殞沒，自謂其分。至令冤魂塞於冥路，死屍盈於曠野，仁者鑒此，豈不痛歟！凡兩感病俱作，治有先後，發表攻里，本自不同。而執迷用意者，乃雲神丹甘遂合而飲之，且解其表，又除其里。言巧似是，其理實違。夫智者之舉錯也，常審以慎，愚者之動作也，必果而速。安危之變，豈可詭哉！世上之士，但務彼翕習之榮，而莫見此傾危之敗，惟明者居然能護其本，近取諸身，夫何遠之有焉？凡發汗溫煖湯藥，其方雖言日三服，若病劇不解，當促其間，可半日中盡三服。若與病相阻，即便有所覺。病重者，一日一夜當晬時觀之，如服一劑，病證猶在，故當復作本湯服之。至有不肯汗出，服三劑乃解。若汗不出者，死病也。凡得時氣病，至五六日而渴欲飲水，飲不能多，不當與也。何者？以腹中熱尚少，不能消之，便更與人作病也。至七八日，大渴欲飲水者，猶當依證而與之。與之常令不足，勿極意也，言能飲一斗，與五升。若飲而腹滿，小便不利，若喘若噦，不可與之也。忽然大汗出，是為自愈也。凡得病，反能飲水，此為欲愈之病。其不曉病者，但聞病飲水自愈，小渴者乃強與飲之，因成其禍，不可複數也。凡得病，厥脈動數，服湯藥更遲，脈浮大減小，初躁後靜，此皆愈證也。凡治溫病，可刺五十九穴。又，身之穴三百六十有五，其三十穴灸之有害，七十九穴刺之為災，並中髓也。脈四損，三日死。平人四息，病人脈一至，名曰四損。脈五損，一日死。平人五息，病人脈一至，名曰五損。脈六損，一時死。平人六息，病人脈一至，名曰六損。脈盛身寒，得之傷寒；脈虛身熱，得之傷暑。脈陰陽俱盛，大汗出不解者死。脈陰陽俱虛，熱不止者死。脈至乍數乍疏者死。脈至如轉索，其日死。譫言妄語，身微熱，脈浮大，手足溫者生；逆冷，脈沈細者，不過一日死矣。此以前是傷寒熱病證候也。　　

辨太陽病脈證並治上 合一十六法，方一十四首
￼太陽之為病，脈浮，頭項強痛而惡寒。[1]()
太陽病，發熱，汗出，惡風，脈緩者，名為中風。[2]()
太陽病，或已發熱，或未發熱，必惡寒，體痛，嘔逆，脈陰陽俱緊者，名為傷寒。[3]()
傷寒一日，太陽受之，脈若靜者，為不傳；頗欲吐，若躁煩，脈數急者，為傳也。[4]()
傷寒二三日，陽明、少陽證不見者，為不傳也。[5]()
太陽病，發熱而渴，不惡寒者為溫病。若發汗已，身灼熱者，名風溫。風溫為病，脈陰陽俱浮，自汗出，身重，多眠睡，鼻息必鼾，語言難出。若被下者，小便不利，直視失溲。若被火者，微發黃色，劇則如驚癎，時瘛瘲，若火熏之。一逆尚引日，再逆促命期。[6]()
病有發熱惡寒者，發於陽也；無熱惡寒者，發於陰也。發於陽，七日愈；發於陰，六日愈。以陽數七，陰數六故也。[7]()
太陽病，頭痛至七日以上自愈者，以行其經盡故也。若欲作再經者，針足陽明，使經不傳則愈。[8]()
太陽病欲解時，從巳至未上。[9]()
風家，表解而不了了者，十二日愈。[10]()
病人身大熱，反欲得衣者，熱在皮膚，寒在骨髓也；身大寒，反不欲近衣者，寒在皮膚，熱在骨髓也。[11]()
太陽中風，陽浮而陰弱，陽浮者，熱自發，陰弱者，汗自出，嗇嗇惡寒，淅淅惡風，翕翕發熱，鼻鳴乾嘔者，桂枝湯主之。方一。[12]()
桂枝三兩，去皮 芍藥三兩 甘草二兩，炙 生薑三兩，切 大棗十二枚，擘
右五味，  咀三味，以水七升，微火煮取三升，去滓。適寒溫，服一升。服已須臾，啜熱稀粥一升余，以助藥力。溫覆令一時許，遍身漐漐微似有汗者益佳，不可令如水流灕，病必不除。若一服汗出病差，停後服，不必盡劑。若不汗，更服依前法。又不汗，服後小促其間，半日許，令三服盡。若病重者，一日一夜服，周時觀之。服一劑盡，病證猶在者，更作服。若汗不出，乃服至二三劑。禁生冷、粘滑、肉面、五辛、酒酪、臭惡等物。
太陽病，頭痛發熱，汗出惡風，桂枝湯主之。方二。用前第一方。[13]()
太陽病，項背強幾幾，反汗出惡風者，桂枝加葛根湯主之。方三。[14]()
　　葛根四兩 麻黃三兩，去節 芍藥二兩 生薑三兩，切 甘草二兩，炙 大棗十二枚，擘 桂枝二兩，去皮
  右七味，以水一斗，先煮麻黃、葛根，減二升，去上沫，內諸藥，煮取三升，去滓。溫服一升，覆取微似汗，不須啜粥，余如桂枝法將息及禁忌。臣億等謹按，仲		景本論，太陽中風自汗用桂枝，傷寒無汗用麻黃，今證雲汗出惡風，而方中有麻黃，恐非本意也。第三卷有葛根湯證，雲無汗、惡風，正與此方同，是合用麻黃也		。此雲桂枝加葛根湯，恐是桂枝中但加葛根耳。
￼太陽病，下之後，其氣上衝者，可與桂枝湯，方用前法。若不上衝者，不得與之。四。[15]()
太陽病三日，已發汗，若吐、若下、若溫針，仍不解者，此為壞病，桂枝不中與之也。觀其脈症，知犯何逆，隨證治之。桂枝本為解肌，若其人脈浮緊，發熱汗不出者，不可與之也 。常須識此，勿令誤也。五。[16]()
若酒客病，不可與桂枝湯，得之則嘔，以酒客不喜甘故也。[17]()
喘家作桂枝湯，加厚朴杏子佳。六。[18]()
凡服桂枝湯吐者，其後必吐膿血也。[19]()
太陽病，發汗，遂漏不止，其人惡風，小便難，四肢微急，難以屈伸者，桂枝加附子湯主之。方七。[20]()
　　桂枝三兩，去皮 芍藥三兩 甘草三兩，炙 生薑三兩，切 大棗十二枚，擘 附子一枚，炮，去皮，破八片
　　右六味，以水七升，煮取三升，去滓。溫服一升。本雲，桂枝湯今加附子。將息如前法。
￼太陽病,下之後，脈促，胸滿者,桂枝去芍藥湯主之。方八。促，一作縱。[21]()
　　桂枝三兩，去皮 甘草二兩，炙 生薑三兩，切 大棗十二枚，擘  
　　右四味，以水七升，煮取三升，去滓。溫服一升。本雲，桂枝湯今去芍藥。將息如前法。
￼若微寒者，桂枝去芍藥加附子湯主之。方九。[22]()
　　桂枝三兩,去皮 甘草二兩,炙 生薑三兩,切 大棗十二枚,擘 附子一枚,炮，去皮,破八片
　　右五味，以水七升，煮取三升，去滓。溫服一升。本雲，桂枝湯今去芍藥加附子。將息如前法。
￼太陽病，得之八九日，如瘧狀，發熱惡寒，熱多寒少，其人不嘔，清便欲自可，一日二三度發，脈微緩者，為欲愈也。脈微而惡寒者，此陰陽俱虛，不可更發汗、更下、更吐也。面色反有熱色者，未欲解也，以其不能得小汗出，身必癢，宜桂枝麻黃各半湯。方十。[23]()
　　桂枝一兩十六銖，去皮 芍藥 生薑切 甘草炙 麻黃各一兩，去節 大棗四枚，擘 杏仁二十四枚，湯浸，去皮尖及兩仁者
　　右七味，以水五升，先煮麻黃一二沸，去上沫，內諸藥，煮取一升八合，去滓。溫服六合。本雲，桂枝湯三合，麻黃湯三合，並為六合，頓服。將息如上法。臣億等謹按，桂枝湯方，桂枝、芍藥、生薑各三兩，甘草二兩，大棗十二枚。麻黃湯方，麻黃三兩，桂枝二兩，甘草一兩，杏仁七十個。今以算法約之，二湯各取三分之一，即得桂枝一兩十六銖，芍藥、生薑、甘草各一兩，大棗四枚，杏仁二十三個零三分枚之一，收之得二十四個，合方。詳此方乃三分之一，非各半也，宜雲合半湯。
￼太陽病，初服桂枝湯，反煩不解者，先刺風池、風府，卻與桂枝湯則愈。十一。[24]()
服桂枝湯，大汗出，脈洪大者，與桂枝湯如前法。若形似瘧，一日再發者，汗出必解，宜桂枝二麻黃一湯。方十二。[25]()
　　桂枝一兩十七銖，去皮 芍藥一兩六銖 麻黃十六銖，去節 生薑一兩六銖，切 杏仁十六個，去皮尖 甘草一兩二銖，炙 大棗五枚，擘
　　右七味，以水五升，先煮麻黃一二沸，去上沫，內諸藥，煮取二升，去滓。溫服一升，日再服。本雲，桂枝湯二分，麻黃湯一分，合為二升，分再服。今合為一方，將息如前法。臣億等謹按，桂枝湯方，桂枝、芍藥、生薑各三兩，甘草二兩，大棗十二枚。麻黃湯方，麻黃三兩，桂枝二兩，甘草一兩，杏仁七十個。今以算法約之，桂枝湯取十二分之五，即得桂枝、芍藥、生薑各一兩六銖，甘草二十銖，大棗五枚。麻黃湯取九分之二，即得麻黃十六銖，桂枝十銖三分銖之二，收之得十一銖，甘草五銖三分銖之一，收之得六銖，杏仁十五個九分枚之四，收之得十六個。二湯所取相合，即共得桂枝一兩十七銖，麻黃十六銖，生薑、芍藥各一兩六銖，甘草一兩二銖，大棗五枚，杏仁十六個，合方。
￼服桂枝湯，大汗出後，大煩渴不解，脈洪大者，白虎加人參湯主之。方十三。[26]()
　　知母六兩 石膏一斤，碎，綿裹 甘草炙，二兩 粳米六合 人參三兩
　　右五味，以水一斗，煮米熟湯成，去滓。溫服一升，日三服。
￼太陽病，發熱惡寒，熱多寒少，脈微弱者，此無陽也，不可發汗，宜桂枝二越婢一湯。方十四。[27]()
桂枝去皮 芍藥 麻黃 甘草各十八銖，炙 大棗四枚，擘 生薑一兩二銖，切 石膏二十四銖，碎，綿裹
　　右七味，以水五升，煮麻黃一二沸，去上沫，內諸藥，煮取二升，去滓。溫服一升。本雲，當裁為越婢湯、桂枝湯合之，飲一升。今合為一方，桂枝湯二分，越婢湯一分。臣億等謹按，桂枝湯方，桂枝、芍藥、生薑各三兩，甘草二兩，大棗十二枚。越婢湯方，麻黃二兩，生薑三兩，甘草二兩，石膏半斤，大棗十五枚。今以算法約之，桂枝湯取四分之一，即得桂枝、芍藥、生薑各十八銖，甘草十二銖，大棗三枚。越婢湯取八分之一，即得麻黃十八銖，生薑九銖，甘草六銖，石膏二十四銖，大棗一枚八分之七，棄之。二湯所取相合，即共得桂枝、芍藥、甘草、麻黃各十八銖，生薑一兩三銖，石膏二十四銖，大棗四枚，合方。舊雲，桂枝三，今取四分之一，即當雲桂枝二也。越婢湯方，見仲景雜方中，《外台秘要》一雲起脾湯。
￼服桂枝湯，或下之，仍頭項強痛，翕翕發熱，無汗，心下滿微痛，小便不利者，桂枝去桂加茯苓白術湯主之。方十五。[28]()
　　芍藥三兩 甘草二兩，炙 生薑切 白術 茯苓各三兩 大棗十二枚，擘
　　右六味，以水八升，煮取三升，去滓。溫服一升，小便利則愈。本雲，桂枝湯今去桂枝，加茯苓、白術。
￼傷寒脈浮，自汗出，小便數，心煩，微惡寒，腳攣急，反與桂枝欲攻其表，此誤也；得之便厥，咽中乾，煩躁，吐逆者，作甘草乾姜湯與之，以復其陽；若厥愈足溫者，更作芍藥甘草湯與之，其腳即伸；若胃氣不和，譫語者，少與調胃承氣湯；若重發汗，復加燒針者，四逆湯主之。方十六。[29]()
　　甘草乾姜湯方
　　甘草四兩，炙 乾姜二兩
　　右二味，以水三升，煮取一升五合，去滓。分溫再服。
　　芍藥甘草湯方
　　芍藥 甘草各四兩，炙
　　右二味，以水三升，煮取一升五合，去滓。分溫再服。
　　調胃承氣湯方
　　大黃四兩，去皮，清酒洗 甘草二兩，炙 芒消半升
　　右三味，以水三升，煮取一升，去滓，內芒消，更上火微煮令沸。少少溫服之。
　　四逆湯方
　　甘草二兩，炙 乾姜一兩半 附子一枚，生用，去皮，破八片
　　右三味，以水三升，煮取一升二合，去滓。分溫再服。強人可大附子一枚、乾姜三兩。
￼問曰：證象陽旦，按法治之而增劇，厥逆，咽中乾，兩脛拘急而譫語。師曰：言夜半手足當溫，兩腳當伸。後如師言，何以知此?答曰：寸口脈浮而大，浮為風，大為虛。風則生微熱，虛則兩脛攣。病形象桂枝，因加附子參其間，增桂令汗出。附子溫經，亡陽故也。厥逆，咽中乾，煩躁，陽明內結，譫語煩亂，更飲甘草乾姜湯，夜半陽氣還，兩足當熱；脛尚微拘急，重與芍藥甘草湯，爾乃脛伸；以承氣湯微溏，則止其譫語，故知病可愈。[30]()

辨太陽病脈證並治中 合六十六法，方三十九首，並見太陽陽明合病法。
￼太陽病，項背強幾幾，無汗惡風，葛根湯主之。方一。[31]()
　　葛根四兩 麻黃三兩，去節 桂枝二兩，去皮 生薑三兩，切 甘草二兩，炙 芍藥二兩 大棗十二枚，擘
　　右七味，以水一斗，先煮麻黃、葛根，減二升，去白沫，內諸藥，煮取三升，去滓。溫服一升，覆取微似汗，余如桂枝法將息及禁忌。諸湯皆仿此。
￼太陽與陽明合病者，必自下利，葛根湯主之。方二。[32]()
太陽與陽明合病，不下利，但嘔者，葛根加半夏湯主之。方三。[33]()
葛根四兩 麻黃三兩，去節 甘草二兩，炙 芍藥二兩 桂枝二兩，去皮 生薑二兩，切 半夏半升，洗 大棗十二枚，擘
　　右八味，以水一斗，先煮葛根、麻黃，減二升，去白沫，內諸藥，煮取三升，去滓。溫服一升，覆取微似汗。
￼太陽病，桂枝證，醫反下之，利遂不止，脈促者，表未解也，喘而汗出者，葛根黃芩黃連湯主之。方四。[34]()
　　葛根半斤 甘草二兩，炙 黃芩三兩 黃連三兩
　　右四味，以水八升，先煮葛根，減二升，內諸藥，煮取二升，去滓。分溫再服。
￼太陽病，頭痛發熱，身疼腰痛，骨節疼痛，惡風無汗而喘者，麻黃湯主之。方五。[35]()
　　麻黃三兩，去節 桂枝二兩，去皮 甘草一兩，炙 杏仁七十個，去皮尖
　　右四味，以水九升，先煮麻黃，減二升，去上沫，內諸藥，煮取二升半，去滓。溫服八合，覆取微似汗，不須啜粥，余如桂枝法將息。
￼太陽與陽明合病，喘而胸滿者，不可下,宜麻黃湯。六。用前第五方。[36]()
太陽病，十日以去，脈浮細而嗜臥者，外已解也。設胸滿脅痛者，與小柴胡湯。脈但浮者，與麻黃湯。七。用前第五方。[37]()
　　小柴胡湯方
　　柴胡半斤 黃芩 人參 甘草炙 生薑各三兩，切 大棗十二枚，擘 半夏半升，洗
　　右七味，以水一斗二升，煮取六升，去滓，再煎取三升。溫服一升，日三服。
￼太陽中風，脈浮緊，發熱惡寒，身疼痛，不汗出而煩躁者，大青龍湯主之。若脈微弱，汗出惡風者，不可服之，服之則厥逆，筋惕肉瞤，此為逆也。大青龍湯方。八。[38]()
麻黃六兩，去節 桂枝二兩，去皮 甘草二兩，炙 杏仁四十枚，去皮尖 生薑三兩，切 大棗十枚，擘 石膏如雞子大，碎
　　右七味，以水九升，先煮麻黃，減二升，去上沫，內諸藥，煮取三升，去滓。溫服一升，取微似汗。汗出多者，溫粉粉之。一服汗者，停後服。若復服，汗多亡陽遂虛，惡風煩躁，不得眠也。
￼傷寒，脈浮緩，身不疼、但重，乍有輕時，無少陰證者，大青龍湯發之。九。用前第八方。[39]()
傷寒表不解，心下有水氣，乾嘔，發熱而咳，或渴，或利，或噎，或小便不利、少腹滿，或喘者，小青龍湯主之。方十。[40]()
　　麻黃去節 芍藥 細辛 乾姜 甘草炙 桂枝各三兩，去皮 五味子半升 半夏半升，洗
　　右八味，以水一斗，先煮麻黃，減二升，去上沫，內諸藥，煮取三升，去滓。溫服一升。若渴，去半夏，加栝樓根三兩；若微利，去麻黃，加蕘花，如一雞子，熬令赤色；若噎者，去麻黃，加附子一枚，炮；若小便不利、少腹滿者，去麻黃，加茯苓四兩；若喘，去麻黃，加杏仁半升，去皮尖。且蕘花不治利，麻黃主喘，今此語反之，疑非仲景意。臣億等謹按,小青龍湯,大要治水.又按《本草》，蕘花下十二水，若水去，利則止也。又按，《千金》，形腫者應內麻黃，乃內杏仁者，以麻黃發其陽故也。以此證之，豈非仲景意也。
￼傷寒，心下有水氣，咳而微喘，發熱不渴。服湯已渴者，此寒去欲解也。小青龍湯主之。十一。用前第十方。[41]()
太陽病，外證未解，脈浮弱者，當以汗解，宜桂枝湯。方十二。[42]()
太陽病，下之，微喘者，表未解故也，桂枝加厚朴杏子湯主之。方十三。[43]()
　　桂枝三兩，去皮 甘草二兩，炙 生薑三兩，切 芍藥三兩 大棗十二枚，擘 厚朴二兩，炙，去皮 杏仁五十枚，去皮尖
　　右七味，以水七升，微火煮取三升，去滓。溫服一升，覆取微似汗。
￼太陽病，外證未解，不可下也，下之為逆，欲解外者，宜桂枝湯。十四。用前第十二方。[44]()
太陽病,先發汗不解,而復下之,脈浮者不愈。浮為在外,而反下之，故令不愈；今脈浮,故在外。當須解外則愈,宜桂枝湯。十五。用前第十二方。[45]()
太陽病，脈浮緊，無汗發熱，身疼痛，八九日不解，表證仍在，此當發其汗。服藥已微除，其人發煩目瞑，劇者必衄，衄乃解。所以然者，陽氣重故也。麻黃湯主之。十六。用前第五方。[46]()
太陽病，脈浮緊，發熱，身無汗，自衄者，愈。[47]()
二陽並病，太陽初得病時，發其汗，汗先出不徹，因轉屬陽明，續自微汗出，不惡寒。若太陽病證不罷者，不可下，下之為逆，如此可小發汗。設面色緣緣正赤者，陽氣怫郁在表，當解之熏之。若發汗不徹，不足言，陽氣怫郁不得越，當汗不汗，其人躁煩，不知痛處，乍在腹中，乍在四肢，按之不可得，其人短氣但坐，以汗出不徹故也，更發汗則愈。何以知汗出不徹?以脈澀故知也。[48]()
脈浮數者,法當汗出而愈。若下之,身重、心悸者,不可發汗,當自汗出乃解。所以然者,尺中脈微，此里虛，須表裡實，津液自和，便自汗出愈。[49]()
脈浮緊者，法當身疼痛，宜以汗解之。假令尺中遲者，不可發汗。何以知然?以榮氣不足，血少故也。[50]()
脈浮者，病在表，可發汗，宜麻黃湯。十七。用前第五方,法用桂枝湯。[51]()
脈浮而數者，可發汗，宜麻黃湯。十八。用前第五方。[52]()
病常自汗出者，此為榮氣和，榮氣和者，外不諧，以衛氣不共榮氣諧和故爾。以榮行脈中，衛行脈外。復發其汗，榮衛和則愈，宜桂枝湯。十九。用前第十二方。 [53]()
病人髒無他病，時發熱自汗出而不愈者，此衛氣不和也，先其時發汗則愈，宜桂枝湯。二十。用前第十二方。[54]()
傷寒,脈浮緊,不發汗,因致衄者,麻黃湯主之。二十一。用前第五方。[55]()
傷寒，不大便六七日，頭痛有熱者，與承氣湯。其小便清者，知不在里，仍在表也，當須發汗。若頭痛者，必衄。宜桂枝湯。二十二。用前第十二方。[56]()
傷寒，發汗己解，半日許復煩，脈浮數者，可更發汗，宜桂枝湯。二十三。用前第十二方。[57]()
凡病，若發汗、若吐、若下，若亡血、亡津液，陰陽自和者，必自愈。[58]()
大下之後，復發汗，小便不利者，亡津液故也。勿治之，得小便利，必自愈。 [59]()
下之後，復發汗，必振寒，脈微細。所以然者，以內外俱虛故也。[60]()
下之後，復發汗，晝日煩躁不得眠，夜而安靜，不嘔，不渴，無表證，脈沈微，身無大熱者，乾姜附子湯主之。方二十四。[61]()
　　乾姜一兩   附子一枚，生用，去皮，切八片
　　右二味，以水三升，煮取一升，去滓。頓服。
￼發汗後，身疼痛，脈沈遲者，桂枝加芍藥生薑各一兩人參三兩新加湯主之。方二十五。[62]()
桂枝三兩，去皮 芍藥四兩 甘草二兩，炙 人參三兩 大棗十二枚，擘 生薑四兩
　　右六味，以水一斗二升，煮取三升，去滓。溫服一升。本雲，桂枝湯今加芍藥、生薑、人參。
￼發汗後，不可更行桂枝湯，汗出而喘，無大熱者，可與麻黃杏仁甘草石膏湯。方二十六。[63]()
　　麻黃四兩，去節 杏仁五十個，去皮尖 甘草二兩，炙 石膏半斤，碎，綿裹
　　右四味，以水七升，煮麻黃，減二升，去上沫，內諸藥，煮取二升，去滓。溫服一升。本雲，黃耳柸。
￼發汗過多，其人叉手自冒心，心下悸，欲得按者，桂枝甘草湯主之。方二十七。[64]()
　　桂枝四兩，去皮 甘草二兩，炙
　　右二味，以水三升，煮取一升，去滓。頓服。
￼發汗後，其人臍下悸者，欲作奔豚，茯苓桂枝甘草大棗湯主之。方二十八。  [65]()
　　茯苓半斤 桂枝四兩，去皮 甘草二兩，炙 大棗十五枚，擘
　　右四味，以甘瀾水一斗，先煮茯苓，減二升，內諸藥，煮取三升，去滓。溫服一升，日三服。作甘瀾水法：取水二斗，置大盆內，以杓揚之，水上有珠子五六千顆相逐，取用之。
￼發汗後，腹脹滿者，厚朴生薑半夏甘草人參湯主之。方二十九。[66]()
　　厚朴半斤，炙，去皮 生薑半斤，切 半夏半升，洗 甘草二兩 人參一兩
　　右五味，以水一斗，煮取三升，去滓。溫服一升，日三服。
￼傷寒，若吐，若下後，心下逆滿，氣上衝胸，起則頭眩，脈沈緊，發汗則動經，身為振振搖者，茯苓桂枝白術甘草湯主之。方三十。[67]()
　　茯苓四兩 桂枝三兩，去皮 白術 甘草各二兩，炙
　　右四味，以水六升，煮取三升，去滓。分溫三服。
￼發汗,病不解,反惡寒者，虛故也,芍藥甘草附子湯主之。方三十一。[68]()
　　芍藥 甘草各三兩，炙 附子一枚，炮，去皮，破八片
　　右三味，以水五升，煮取一升五合，去滓。分溫三服。疑非仲景方。
￼發汗，若下之，病仍不解，煩躁者，茯苓四逆湯主之。方三十二。[69]()
　　茯苓四兩 人參一兩 附子一枚，生用，去皮，破八片 甘草二兩，炙 乾姜 一兩半
　　右五味，以水五升，煮取三升，去滓。溫服七合，日二服。
￼發汗後，惡寒者，虛故也。不惡寒，但熱者，實也，當和胃氣，與調胃承氣湯。方三十三。[70]()
　　芒消半升 甘草二兩，炙 大黃四兩，去皮，清酒洗  
　　右三味，以水三升，煮取一升，去滓，內芒消，更煮兩沸。頓服。
￼太陽病，發汗後，大汗出，胃中乾，煩躁不得眠，欲得飲水者，少少與飲之，令胃氣和則愈。若脈浮，小便不利，微熱,消渴者五苓散主之。方三十四。[71]()
　　豬苓十八銖，去皮 澤瀉一兩六銖 白術十八銖 茯苓十八銖 桂枝半兩，去皮
　　右五味，搗為散。以白飲和服方寸匕，日三服。多飲暖水，汗出愈。如法將息。
￼發汗已，脈浮數，煩渴者，五苓散主之。三十五。用前第三十四方。[72]()
傷寒，汗出而渴者，五苓散主之；不渴者，茯苓甘草湯主之。方三十六。[73]()
　　茯苓二兩 桂枝二兩，去皮 甘草一兩，炙 生薑三兩，切  
　　右四味，以水四升，煮取二升，去滓。分溫三服。
￼中風發熱，六七日不解而煩，有表裡證，渴欲飲水，水入則吐者，名曰水逆，五苓散主之。方三十七。用前第三十四方。 [74]()
未持脈時，病人手叉自冒心，師因教試令咳而不咳者，此必兩耳聾無聞也。所以然者，以重發汗，虛故如此。發汗後,飲水多必喘，以水灌之亦喘。[75]()
發汗後，水藥不得入口為逆，若更發汗，必吐下不止。發汗、吐下後，虛煩不得眠，若劇者，必反復顛倒,音到，下同。心中懊憹，上烏浩，下奴冬切，下同。梔子豉湯主之；若少氣者，梔子甘草豉湯主之；若嘔者，梔子生薑豉湯主之。三十八。[76]()
　　梔子豉湯方
　　梔子十四個，擘 香豉四合，綿裹
　　右二味，以水四升，先煮梔子，得二升半，內豉，煮取一升半，去滓。分為二服，溫進一服，得吐者，止後服。
　　梔子甘草湯豉方
　　梔子十四個，擘 甘草二兩， 炙 香豉四兩，綿裹
　　右三味,以水四升，先煮梔子、甘草，取二升半，內豉，煮取一升半，去滓。分二服，溫進一服，得吐者，止後服。
　　梔子生薑豉湯方
　　梔子十四個，擘 生薑五兩 香豉四合， 綿裹
￼	右三味，以水四升，先煮梔子、生薑，取二升半，內豉，煮取一升半，去滓。分二服，溫進一服，得吐者，止後服。
發汗，若下之，而煩熱、胸中窒者，梔子豉湯主之。三十九。用上初方。[77]()
傷寒五六日，大下之後，身熱不去，心中結痛者，未欲解也，梔子豉湯主之。四十。用上初方。[78]()
傷寒下後，心煩腹滿，臥起不安者，梔子厚朴湯主之。方四十一。[79]()
　　梔子十四個，擘 厚朴四兩，炙，去皮 枳實四枚，水浸，炙令黃
￼	右三味，以水三升半，煮取一升半，去滓。分二服，溫進一服，得吐者，止後服。
傷寒，醫以丸藥大下之，身熱不去，微煩者，梔子乾姜湯主之。方四十二。[80]()
　　梔子十四個，擘 乾姜二兩
￼	右二味，以水三升半，煮取一升半，去滓。分二服，溫進一服，得吐者，止後服。
凡用梔子湯，病人舊微溏者，不可與服之。[81]()
太陽病發汗，汗出不解，其人仍發熱，心下悸，頭眩，身瞤動，振振欲擗一作僻。地者，真武湯主之。方四十三。[82]()
　　茯苓 芍藥 生薑各三兩，切 白術二兩 附子一枚，炮，去皮，破八片
　　右五味，以水八升，煮取三升，去滓。溫服七合，日三服。
￼咽喉乾燥者，不可發汗。[83]()
淋家，不可發汗，發汗必便血。[84]()
瘡家，雖身疼痛，不可發汗，汗出則痓。[85]()
衄家，不可發汗，汗出必額上陷脈急緊，直視不能眴，音喚，又胡絹切，下同，一作瞬。不得眠。[86]()
亡血家，不可發汗，發汗則寒栗而振。[87]()
汗家，重發汗，必恍惚心亂，小便已陰疼，與禹餘糧丸。四十四。方本闕。[88]()
病人有寒，復發汗，胃中冷，必吐蛔。一作逆。[89]()
本發汗，而復下之，此為逆也；若先發汗，治不為逆。本先下之，而反汗之，為逆；若先下之，治不為逆。[90]()
傷寒，醫下之，續得下利，清谷不止，身疼痛者，急當救里；後身疼痛，清便自調者，急當救表。救里宜四逆湯，救表宜桂枝湯。四十五。用前第十二方。[91]()
病發熱頭痛，脈反沈，若不差，身體疼痛，當救其里。四逆湯方。[92]()
　　甘草二兩，炙 乾姜一兩半 附子一枚，生用，去皮，破八片
￼	右三味，以水三升，煮取一升二合，去滓。分溫再服。強人可大附子一枚、乾姜三兩。
太陽病，先下而不愈，因復發汗，以此表裡俱虛，其人因致冒，冒家汗出自愈。所以然者，汗出表和故也。里未和，然後復下之。[93]()
太陽病未解，脈陰陽俱停，一作微。必先振慄汗出而解。但陽脈微者，先汗出而解。但陰脈微一作尺脈實者，下之而解。若欲下之，宜調胃承氣湯。四十六。用前第三十三方。一雲用大柴胡湯。[94]()
太陽病，發熱汗出者，此為榮弱衛強，故使汗出，欲救邪風者，宜桂枝湯。四十七。方用前法。[95]()
傷寒五六日，中風，往來寒熱，胸脅苦滿，嘿嘿不欲飲食，心煩喜嘔，或胸中煩而不嘔，或渴，或腹中痛，或脅下痞硬，或心下悸、小便不利，或不渴、身有微熱，或咳者，小柴胡湯主之。方四十八。[96]()
柴胡半斤 黃芩三兩 人參三兩 半夏半升,洗 甘草炙 生薑各三兩,切 大棗十二枚,擘
右七味，以水一斗二升，煮取六升，去滓，再煎取三升。溫服一升，日三服。
若胸中煩而不嘔者，去半夏、人參，加栝樓實一枚；若渴，去半夏，加人參合前成四兩半、栝樓根四兩；若腹中痛者，去黃芩，加芍藥三兩；若脅下痞硬，去大棗，加牡蠣四兩；若心下悸、小便不利者，去黃芩，加茯苓四兩；若不渴，外有微熱者，去人參，加桂枝三兩，溫覆微汗愈；若咳者，去人參、大棗、生薑，加五味子半升、乾姜二兩。
血弱氣盡，腠理開，邪氣因入，與正氣相搏，結於脅下。正邪紛爭，往來寒熱，休作有時，嘿嘿不欲飲食。臟腑相連，其痛必下，邪高痛下，故使嘔也。一雲臟腑相連，其病必下，脅膈中痛。小柴胡湯主之。服柴胡湯已，渴者，屬陽明，以法治之。四十九。用前方。[97]()
得病六七日，脈遲浮弱，惡風寒，手足溫。醫二三下之，不能食，而脅下滿痛，面目及身黃，頸項強，小便難者，與柴胡湯，後必下重。本渴飲水而嘔者，柴胡湯不中與也。食谷者噦。[98]()
傷寒四五日，身熱惡風，頸項強，脅下滿，手足溫而渴者，小柴胡湯主之。五十。用前方。[99]()
傷寒，陽脈澀，陰脈弦，法當腹中急痛，先與小建中湯，不差者，小柴胡湯主之。五十一。用前方。[100]()
　　小建中湯方：
　　桂枝三兩，去皮 甘草二兩，炙 大棗十二枚，擘 芍藥六兩 生薑三兩，切 膠飴一升
￼	右六味，以水七升，煮取三升，去滓，內飴，更上微火消解。溫服一升，日三服。嘔家不可用建中湯，以甜故也。
傷寒中風，有柴胡證，但見一症便是，不必悉具。凡柴胡湯病證而下之，若柴胡證不罷者，復與柴胡湯，必蒸蒸而振，卻復發熱汗出而解。[101]()
傷寒二三日，心中悸而煩者，小建中湯主之。五十二。用前第五十一方。[102]()
太陽病，過經十餘日，反二三下之，後四五日，柴胡證仍在者，先與小柴胡。嘔不止，心下急，一雲嘔止小安。鬱鬱微煩者，為未解也，與大柴胡湯，下之則愈。方五十三。[103]()
　　柴胡半斤 黃芩三兩 芍藥三兩 半夏半升,洗 生薑五兩,切 枳實四枚,炙 大棗十二枚,擘
￼	右七味，以水一斗二升，煮取六升，去滓再煎。溫服一升，日三服。一方加大黃二兩；若不加，恐不為大柴胡湯。
傷寒，十三日不解，胸脅滿而嘔，日晡所發潮熱，已而微利。此本柴胡證，下之以不得利，今反利者，知醫以丸藥下之，此非其治也。潮熱者，實也。先宜服小柴胡湯以解外，後以柴胡加芒消湯主之。五十四。[104]()
　　柴胡二兩十六銖 黃芩一兩 人參一兩 甘草一兩，炙 生薑一兩，切 半夏二十銖，本雲五枚，洗 大棗四枚，擘 芒消二兩
￼	右八味，以水四升，煮取二升，去滓，內芒消，更煮微沸。分溫再服，不解更作。
傷寒十三日,過經譫語者，以有熱也,當以湯下之。若小便利者,大便當硬,而反下利，脈調和者,知醫以丸藥下之,非其治也。若自下利者,脈當微厥，今反和者,此為內實也，調胃承氣湯主之。五十五。用前第三十三方。[105]()
太陽病不解，熱結膀胱，其人如狂，血自下，下者愈。其外不解者，尚未可攻，當先解其外；外解已，但少腹急結者，乃可攻之，宜桃核承氣湯。方五十六。後雲，解外宜桂枝湯。[106]()
　　桃仁五十個，去皮尖 大黃四兩 桂枝二兩，去皮 甘草二兩，炙 芒消二兩
￼	右五味，以水七升，煮取二升半，去滓，內芒消，更上火，微沸下火。先食溫服五合，日三服。當微利。
傷寒八九日，下之，胸滿煩驚，小便不利，譫語，一身盡重，不可轉側者，柴胡加龍骨牡蠣湯主之。方五十七。[107]()
　　柴胡四兩 龍骨 黃芩 生薑切 鉛丹 人參 桂枝去皮 茯苓各一兩半 半夏二合半，洗 大黃二兩 牡蠣一兩半，熬 大棗六枚，擘
￼	右十二味，以水八升，煮取四升，內大黃，切如碁子，更煮一兩沸，去滓。溫服一升。本雲，柴胡湯今加龍骨等。
傷寒，腹滿譫語，寸口脈浮而緊，此肝乘脾也，名曰縱，刺期門。五十八。[108]()
傷寒發熱，嗇嗇惡寒，大渴欲飲水，其腹必滿；自汗出，小便利，其病欲解。此肝乘肺也，名曰橫，刺期門。五十九。[109]()
太陽病二日，反躁，凡熨其背而大汗出。大熱入胃，一作二日內燒瓦熨背，大汗出，火氣入胃。胃中水竭，躁煩必發譫語；十餘日，振栗自下利者，此為欲解也。故其汗從腰以下不得汗，欲小便不得，反嘔，欲失溲，足下惡風，大便硬，小便當數，而反不數及不多。大便已，頭卓然而痛，其人足心必熱，谷氣下流故也。[110]()
太陽病中風，以火劫發汗，邪風被火熱，血氣流溢，失其常度。兩陽相熏灼，其身發黃，陽盛則欲衄，陰虛小便難，陰陽俱虛竭，身體則枯燥，但頭汗出，劑頸而還，腹滿微喘，口乾咽爛，或不大便。久則譫語，甚則至噦，手足躁擾，捻衣摸床；小便利者，其人可治。[111]()
傷寒脈浮，醫以火迫劫之，亡陽必驚狂，臥起不安者，桂枝去芍藥加蜀漆牡蠣龍骨救逆湯主之。方六十。[112]()
　　桂枝三兩，去皮 甘草二兩，炙 生薑三兩，切 大棗十二枚，擘 牡蠣五兩，熬 蜀漆三兩，洗去腥 龍骨四兩
￼	右七味，以水一斗二升，先煮蜀漆，減二升，內諸藥，煮取三升，去滓。溫服一升。本雲，桂枝湯今去芍藥加蜀漆、牡蠣、龍骨。
形作傷寒，其脈不弦緊而弱，弱者必渴。被火者必譫語。弱者，發熱脈浮，解之當汗出愈。[113]()
太陽病，以火熏之，不得汗，其人必躁，到經不解，必清血，名為火邪。[114]()
脈浮熱甚，而反灸之，此為實，實以虛治，因火而動，必咽燥吐血。[115]()
微數之脈，慎不可灸，因火為邪，則為煩逆。追虛逐實，血散脈中，火氣雖微，內攻有力，焦骨傷筋，血難復也。脈浮，宜以汗解之，用火灸之，邪無從出，因火而盛，病從腰以下必重而痹，名火逆也。欲自解者，必當先煩，煩乃有汗而解。何以知之?脈浮，故知汗出解。[116]()
燒針令其汗，針處被寒，核起而赤者，必發奔豚。氣從少腹上衝心者，灸其核上各一壯，與桂枝加桂湯，更加桂二兩也。方六十一。[117]()
　　桂枝五兩，去皮 芍藥三兩 生薑三兩，切 甘草二兩，炙 大棗十二枚，擘
￼	右五味，以水七升，煮取三升，去滓。溫服一升。本雲，桂枝湯今加桂滿五兩。所以加桂者，以能洩奔豚氣也。
火逆。下之，因燒針煩躁者，桂枝甘草龍骨牡蠣湯主之。方六十二。[118]()
　　桂枝一兩，去皮 甘草二兩，炙 牡蠣二兩，熬 龍骨二兩
　　右四味，以水五升，煮取二升半，去滓。溫服八合，日三服。
￼太陽傷寒者，加溫針必驚也。[119]()
太陽病，當惡寒發熱，今自汗出，反不惡寒發熱，關上脈細數者，以醫吐之過也。一二日吐之者，腹中飢，口不能食；三四日吐之者，不喜糜粥，欲食冷食，朝食暮吐，以醫吐之所致也。此為小逆。[120]()
太陽病吐之，但太陽病當惡寒，今反不惡寒，不欲近衣，此為吐之內煩也。 [121]()
病人脈數，數為熱，當消谷引食，而反吐者，此以發汗，令陽氣微，膈氣虛，脈乃數也。數為客熱，不能消谷。以胃中虛冷，故吐也。[122]()
太陽病,過經十餘日,心下溫溫欲吐，而胸中痛,大便反溏,腹微滿，鬱鬱微煩。先此時自極吐下者,與調胃承氣湯。若不爾者,不可與。但欲嘔，胸中痛,微溏者,此非柴胡湯證，以嘔故知極吐下也。調胃承湯。六十三。用前第三十三方。[123]()
太陽病六七日，表證仍在，脈微而沈，反不結胸，其人發狂者，以熱在下焦，少腹當硬滿，小便自利者，下血乃愈。所以然者，以太陽隨經，瘀熱在里故也，抵當湯主之。方六十四。[124]()
　　水蛭熬 虻蟲各三十個，去翅足，熬 桃仁二十個，去皮尖 大黃三兩，酒洗
￼	右四味，以水五升，煮取三升，去滓。溫服一升，不下更服。
太陽病，身黃，脈沈結，少腹硬；小便不利者，為無血也；小便自利，其人如狂者，血證諦也，抵當湯主之。六十五。用前方。[125]()
傷寒有熱，少腹滿，應小便不利，今反利者，為有血也，當下之，不可余藥，宜抵當丸。方六十六。[126]()
　　水蛭二十個，熬 虻蟲二十個，去翅足，熬 桃仁二十五個，去皮尖 大黃三兩
￼	右四味，搗分四丸。以水一升，煮一丸，取七合服之，晬時當下血，若不下者，更服。
太陽病，小便利者，以飲水多，必心下悸；小便少者，必苦里急也。[127]()

辨太陽病脈證並治下 合三十九法，方三十首，並見太陽少陽合病法。
￼問曰：病有結胸，有藏結，其狀何如？答曰：按之痛，寸脈浮，關脈沈，名曰結胸也。[128]()
何為藏結？答曰：如結胸狀，飲食如故，時時下利，寸脈浮，關脈小細沈緊，名曰藏結。舌上白胎滑者。難治。[129]()
藏結無陽證，不往來寒熱，一雲寒而不熱。其人反靜，舌上胎滑者，不可攻也。[130]()
病發於陽，而反下之，熱入因作結胸；病發於陰，而反下之，一作汗出。因作痞也。所以成結胸者，以下之太早故也。結胸者，項亦強，如柔痓狀，下之則和，宜大陷胸丸。方一。[131]()
　　大黃半斤 葶藶子半升，熬 芒消半升 杏仁半升，去皮尖，熬黑
￼	右四味，搗篩二味，內杏仁、芒消，合研如脂，和散。取如彈丸一枚，別搗甘遂末一錢匕，白蜜二合，水二升，煮取一升。溫頓服之，一宿乃下，如不下，更服，取下為效。禁如藥法。
結胸證，其脈浮大者，不可下，下之則死。[132]()
結胸證悉具，煩躁者亦死。[133]()
太陽病，脈浮而動數，浮則為風，數則為熱，動則為痛，數則為虛，頭痛發熱，微盜汗出，而反惡寒者，表未解也。醫反下之，動數變遲，膈內拒痛，一雲頭痛即眩。胃中空虛，客氣動膈，短氣躁煩，心中懊憹，陽氣內陷，心下因硬，則為結胸，大陷胸湯主之。若不結胸，但頭汗出，余處無汗，劑頸而還，小便不利，身必發黃。大陷胸湯。方二。[134]()
　　大黃六兩，去皮 芒消一升 甘遂一錢匕
￼	右三味，以水六升，先煮大黃，取二升，去滓，內芒消，煮一兩沸，內甘遂末。溫服一升，得快利，止後服。
傷寒六七日，結胸熱實，脈沈而緊，心下痛，按之石硬者，大陷胸湯主之。三。用前第二方。[135]()
傷寒十餘日，熱結在里，復往來寒熱者，與大柴胡湯；但結胸，無大熱者，此為水結在胸脅也，但頭微汗出者，大陷胸湯主之。四。用前第二方[136]()
　　大柴胡湯方
￼	柴胡半斤 枳實四枚，炙 生薑五兩，切 黃芩三兩 芍藥三兩 半夏半升，洗 大棗十二枚，擘
右七味，以水一斗二升，煮取六升，去滓，再煎。溫服一升，日三服。一方加大黃二兩，若不加，恐不名大柴胡湯。
太陽病，重發汗而復下之，不大便五六日，舌上燥而渴，日晡所小有潮熱，一雲，日晡所發心胸大煩。從心下至少腹，硬滿而痛不可近者，大陷胸湯主之。五。用前第二方。[137]()
小結胸病，正在心下,按之則痛，脈浮滑者，小陷胸湯主之。六。[138]()
　　黃連一兩 半夏半升，洗 栝樓實大者一枚
￼	右三味，以水六升，先煮栝樓，取三升，去滓，內諸藥，煮取二升，去滓。分溫三服。
太陽病，二三日，不能臥，但欲起，心下必結，脈微弱者，此本有寒分也。反下之，若利止，必作結胸；未止者，四日復下之，此作協熱利也。[139]()
太陽病，下之，其脈促，一作縱。不結胸者，此為欲解也。脈浮者，必結胸。脈緊者，必咽痛。脈弦者，必兩脅拘急。脈細數者，頭痛未止。脈沈緊者，必欲嘔。脈沈滑者，協熱利。脈浮滑者，必下血。[140]()
病在陽,應以汗解之,反以冷水潠之，若灌之，其熱被劫不得去，彌更益煩，肉上粟起，意欲飲水，反不渴者，服文蛤散；若不差者,與五苓散。寒實結胸，無熱證者,與三物小陷胸湯。用前第六方。白散亦可服。七。一雲與三物小白散。[141]()
　　文蛤散方
　　文蛤五兩
　　右一味為散，以沸湯和一方寸匕服，湯用五合。
　　五苓散方
　　豬苓十八銖，去黑皮 白術十八銖 澤瀉一兩六銖 茯苓十八銖 桂枝半兩，去皮
　　右五味為散，更於臼中杵之。白飲和方寸匕服之，日三服，多飲暖水，汗出愈。
　　白散方
　　桔梗三分 巴豆一分，去皮心，熬黑，研如脂 貝母三分
￼	右三味為散，內巴豆，更於臼中杵之。以白飲和服，強人半錢匕，羸者減之。病在膈上必吐，在膈下必利，不利，進熱粥一杯，利過不止，進冷粥一杯。身熱，皮粟不解，欲引衣自覆，若以水潠之、洗之，益令熱劫不得出，當汗而不汗則煩。假令汗出已，腹中痛，與芍藥三兩如上法。
太陽與少陽並病，頭項強痛，或眩冒，時如結胸，心下痞硬者，當刺大椎第一間、肺俞、肝俞，慎不可發汗。發汗則譫語、脈弦，五日譫語不止，當刺期門。八。[142]()
婦人中風，發熱惡寒，經水適來，得之七八日，熱除而脈遲、身涼，胸脅下滿，如結胸狀，譫語者，此為熱入血室也。當刺期門，隨其實而取之。九。[143]()
婦人中風七八日，續得寒熱發作有時。經水適斷者，此為熱入血室，其血必結，故使如瘧狀，發作有時，小柴胡湯主之。方十。[144]()
　　柴胡半斤 黃芩三兩 人參三兩 半夏半升，洗 甘草三兩 生薑三兩，切 大棗十二枚，擘
￼	右七味，以水一斗二升，煮取六升，去滓，再煎取三升。溫服一升，日三服。
婦人傷寒，發熱，經水適來，晝日明瞭，暮則譫語，如見鬼狀者，此為熱入血室。無犯胃氣及上二焦，必自愈。十一。[145]()
傷寒六七日，發熱，微惡寒，支節煩疼，微嘔，心下支結，外證未去者，柴胡桂枝湯主之。方十二。[146]()
　　桂枝去皮 黃芩一兩半 人參一兩半 甘草一兩，炙 半夏二合半，洗 芍藥一兩半 大棗六枚，擘 生薑一兩半，切 柴胡四兩
￼	右九味，以水七升，煮取三升，去滓。溫服一升。本雲，人參湯作如桂枝法，加半夏、柴胡、黃芩，復如柴胡法。今用人參作半劑。
傷寒五六日，已發汗而復下之，胸脅滿微結，小便不利，渴而不嘔，但頭汗出，往來寒熱，心煩者，此為未解也，柴胡桂枝幹姜湯主之。方十三。[147]()
　　柴胡半斤 桂枝三兩，去皮 乾姜二兩 栝樓根四兩 黃芩三兩 牡蠣二兩，熬 甘草二兩， 炙
￼	右七味，以水一斗二升，煮取六升，去滓，再煎取三升。溫服一升，日三服，初服微煩，復服汗出便愈。
傷寒五六日，頭汗出，微惡寒，手足冷，心下滿，口不欲食，大便硬，脈細者，此為陽微結，必有表，復有里也。脈沈，亦在里也。汗出為陽微，假令純陰結，不得復有外證，悉入在里，此為半在里半在外也。脈雖沈緊，不得為少陰病。所以然者，陰不得有汗，今頭汗出，故知非少陰也，可與小柴胡湯。設不了了者，得屎而解。十四。用前第十方。[148]()
傷寒五六日，嘔而發熱者，柴胡湯證具，而以他藥下之，柴胡證仍在者，復與柴胡湯。此雖已下之，不為逆，必蒸蒸而振，卻發熱汗出而解。若心下滿而硬痛者，此為結胸也，大陷胸湯主之。但滿而不痛者，此為痞，柴胡不中與之，宜半夏瀉心湯。方十五。[149]()
太陽少陽並病，而反下之，成結胸，心下硬，下利不止，水漿不下，其人心煩[150]()
脈浮而緊，而復下之，緊反入裡，則作痞。按之自濡，但氣痞耳。[151]()
太陽中風，下利，嘔逆，表解者，乃可攻之。其人漐漐汗出，發作有時，頭痛，心下痞硬滿，引脅下痛，乾嘔短氣，汗出不惡寒者，此表解里未和也，十棗湯主之。方十六。[152]()
　　芫花熬 甘遂 大戟
￼	右三味，等分，各別搗為散。以水一升半，先煮大棗肥者十枚，取八合，去滓，內藥末。強人服一錢匕，羸人服半錢，溫服之，平旦服。若下少，病不除者，明日更服，加半錢。得快下利後，糜粥自養。
太陽病，醫發汗，遂發熱惡寒，因復下之，心下痞，表裡俱虛，陰陽氣並竭，無陽則陰獨。復加燒針，因胸煩，面色青黃，膚瞤者，難治。今色微黃，手足溫者，易愈。[153]()
心下痞，按之濡，其脈關上浮者，大黃黃連瀉心湯主之。方十七。[154]()
　　大黃二兩 黃連一兩
　　右二味，以麻沸湯二升漬之，須臾，絞去滓。分溫再服。臣億等看詳大黃黃連瀉心湯，諸本皆二味。又後附子瀉心湯，用大黃、黃連、黃芩、附子，恐是前方中亦有黃芩，後但加附子也。故後雲附子瀉心湯，本雲加附子也。
￼心下痞，而復惡寒汗出者，附子瀉心湯主之。方十八。[155]()
　　大黃二兩 黃連一兩 黃芩一兩 附子一枚，炮，去皮，破，別煮取汁
￼	右四味，切三味，以麻沸湯二升漬之，須臾，絞去滓，內附子汁。分溫再服。
本以下之，故心下痞。與瀉心湯，痞不解。其人渴而口燥煩，小便不利者，五苓散主之。十九。一方雲，忍之一日乃愈。用前第七證方。[156]()
傷寒，汗出解之後，胃中不和，心下痞硬，乾噫食臭，脅下有水氣，腹中雷鳴下利者，生薑瀉心湯主之。方二十。[157]()
　　生薑四兩，切 甘草三兩，炙 人參三兩 乾姜一兩 黃芩三兩 半夏半升，洗 黃連一兩 大棗十二枚，擘
￼	右八味，以水一斗，煮取六升，去滓，再煎取三升。溫服一升，日三服。附子瀉心湯，本雲加附子。半夏瀉心湯，甘草瀉心湯，同體別名耳。生薑瀉心湯，本雲理中人參黃芩湯，去桂枝、術，加黃連，並瀉肝法。
傷寒中風，醫反下之，其人下利，日數十行，谷不化，腹中雷鳴，心下痞硬而滿，乾嘔心煩不得安，醫見心下痞，謂病不盡，復下之，其痞益甚。此非結熱，但以胃中虛，客氣上逆，故使硬也。甘草瀉心湯主之。方二十一。[158]()
　　甘草四兩，炙 黃芩三兩 乾姜三兩 半夏半升，洗 大棗十二枚，擘 黃連一兩
￼	右六味，以水一斗，煮取六升，去滓，再煎取三升。溫服一升，日三服。臣億等謹按，上生薑瀉心湯法，本雲理中人參黃芩湯，今詳瀉心以療痞。痞氣因發陰而生，是半夏、生薑、甘草瀉心三方，皆本於理中也。其方必各有人參，今甘草瀉心中無者，脫落之也。又按《千金》並《外台秘要》，治傷寒＃（ni匿蟲）食，用此方皆有人參，知脫落無疑。
傷寒服湯藥，下利不止，心下痞硬。服瀉心湯已。復以他藥下之，利不止；醫以理中與之，利益甚。理中者，理中焦，此利在下焦，赤石脂禹餘糧湯主之。復不止者，當利其小便。赤石脂禹餘糧湯。方二十二。[159]()
　　赤石脂一斤，碎 太一禹餘糧一斤，碎
　　右二味，以水六升，煮取二升，去滓。分溫三服。
￼傷寒吐下後，發汗，虛煩，脈甚微，八九日心下痞硬，脅下痛，氣上衝咽喉，眩冒，經脈動惕者，久而成痿。[160]()
傷寒發汗，若吐，若下，解後，心下痞硬，噫氣不除者，旋覆代赭湯主之。方二十三。[161]()
　　旋覆花三兩 人參二兩 生薑五兩 代赭一兩 甘草三兩，炙 半夏半升，洗 大棗十二枚， 擘
￼	右七味，以水一斗，煮取六升，去滓，再煎取三兩。溫服一升，日三服。
下後，不可更行桂枝湯，若汗出而喘，無大熱者，可與麻黃杏子甘草石膏湯。方二十四。[162]()
　　麻黃四兩 杏仁五十個，去皮尖 甘草二兩，炙 石膏半斤，碎，綿裹
￼	右四味，以水七升，先煮麻黃，減二升，去白沫，內諸藥，煮取三升，去滓。溫服一升。本雲黃耳杯。
太陽病，外證未除，而數下之，遂協熱而利，利下不止，心下痞硬，表裡不解者，桂枝人參湯主之。方二十五。[163]()
　　桂枝四兩，別切 甘草四兩，炙 白術三兩 人參三兩 乾姜三兩
￼	右五味，以水九升，先煮四味，取五升，內桂，更煮取三升，去滓。溫服一升，日再夜一服。
傷寒大下後，復發汗，心下痞，惡寒者，表未解也。不可攻痞，當先解表，表解乃可攻痞。解表宜桂枝湯，攻痞宜大黃黃連瀉心湯。二十六。瀉心湯用前第十七方。   [164]()
傷寒發熱，汗出不解，心中痞硬，嘔吐而下利者，大柴胡湯主之。二十七。用前第四方。[165]()
病如桂枝證，頭不痛，項不強，寸脈微浮，胸中痞硬，氣上衝喉咽不得息者，此為胸有寒也，當吐之，宜瓜蒂散。方二十八。[166]()
　　瓜蒂一分，熬黃 赤小豆一分
￼	右二味，各別搗篩，為散已，合治之，取一錢匕。以香豉一合，用熱湯七合煮作稀糜，去滓。取汁和散，溫頓服之。不吐者，少少加，得快吐乃止。諸亡血虛家，不可與瓜蒂散。
病脅下素有痞，連在臍傍，痛引少腹，入陰筋者，此名藏結，死。二十九。[167]()
傷寒，若吐若下後，七八日不解，熱結在里，表裡俱熱，時時惡風，大渴，舌上乾燥而煩，欲飲水數升者，白虎加人參湯主之。方三十。    [168]()
　　知母六兩 石膏一斤，碎 甘草二兩，炙 人參二兩 粳米六合
￼	右五味，以水一斗，煮米熟湯成，去滓。溫服一升，日三服。此方立夏後、立秋前乃可服，立秋後不可服。正月、二月、三月尚凜冷，亦不可與服之，與之則嘔利而腹痛。諸亡血虛家亦不可與，得之則腹痛利者，但可溫之，當愈。
傷寒無大熱，口燥渴，心煩，背微惡寒者，白虎加人參湯主之。三十一。用前方。                     [169]()
傷寒脈浮，發熱無汗，其表不解，不可與白虎湯。渴欲飲水，無表證者，白虎加人參湯主之。三十二。用前方。[170]()
太陽少陽並病，心下硬，頸項強而眩者，當刺大椎、肺俞、肝俞，慎勿下之。三十三。[171]()
太陽與少陽合病，自下利者，與黃芩湯；若嘔者，黃芩加半夏生薑湯主之。三十四。[172]()
　　黃芩湯方
　　黃芩三兩 芍藥二兩 甘草二兩，炙 大棗十二枚，擘
　　右四味，以水一斗，煮取三升，去滓。溫服一升，日再夜一服。
　　黃芩加半夏生薑湯方
　　黃芩三兩 芍藥二兩 甘草二兩，炙 大棗十二枚,擘 半夏半升,洗 生薑一兩半,一方三兩，切
￼	右六味，以水一斗，煮取三升，去滓。溫服一升，日再夜一服。
傷寒，胸中有熱，胃中有邪氣，腹中痛，欲嘔吐者，黃連湯主之。方三十五。 [173]()
　　黃連三兩 甘草三兩，炙 乾姜三兩 桂枝三兩，去皮 人參二兩 半夏半升，洗 大棗十二枚，擘
　　右七味，以水一斗，煮取六升，去滓。溫服，晝三夜二。疑非仲景方。
￼傷寒八九日，風濕相搏，身體疼煩，不能自轉側，不嘔，不渴，脈浮虛而澀者，桂枝附子湯主之。若其人大便硬，一雲臍下心下硬。小便自利者，去桂加白術湯主之。三十六。[174]()
　　桂枝附子湯方：
　　桂枝四兩，去皮 附子三枚，炮，去皮，破 生薑三兩，切 大棗十二枚，擘 甘草二兩，炙
　　右五味，以水六升，煮取二升，去滓。分溫三服。
　　去桂枝加白術湯方
　　附子三枚，炮，去皮，破 白術四兩 生薑三兩，切 甘草二兩，炙 大棗十二枚，擘  
		右五味，以水六升，煮取二升，去滓。分溫三服。初一服，其人身如痹，半日許復服之，三服都盡，其人如冒狀，勿怪。此以附子、術，並走皮內，逐水氣未得除，故使之耳。法當加桂四兩，此本一方二法，以大便硬，小便自利，去桂也；以大便不硬，小便不利，當加桂。附子三枚恐多也，虛弱家及產婦，宜減服之。
￼風濕相搏，骨節疼煩，掣痛不得屈伸，近之則痛劇，汗出短氣，小便不利，惡風不欲去衣，或身微腫者，甘草附子湯主之。方三十七。[175]()
　　甘草二兩，炙 附子二枚，炮，去皮，破 白術二兩 桂枝四兩，去皮
￼	右四味，以水六升，煮取三升，去滓。溫服一升，日三服。初服得微汗則解。能食，汗止復煩者，將服五合。恐一升多者，宜服六七合為始。
　傷寒脈浮滑，此以表有熱，里有寒，白虎湯主之。方三十八。[176]
　　知母六兩 石膏一斤，碎 甘草二兩，炙 粳米六合
￼	右四味，以水一斗，煮米熟湯成，去滓。溫服一升，日三服。臣億等謹按，前篇雲，熱結在里，表裡俱熱者，白虎湯主之。又雲，其表不解，不可與白虎湯。此雲，脈浮滑，表有熱，里有寒者，必表裡字差矣。又，陽明一證雲，脈浮遲，表熱里寒，四逆湯主之。又，少陰一證雲，里寒外熱，通脈四逆湯主之。以此表裡自差，明矣。《千金翼》雲白通湯。非也。
傷寒脈結代，心動悸，炙甘草湯主之。方三十九。[177]()
　　甘草四兩，炙 生薑三兩，切 人參二兩 生地黃一斤 桂枝三兩，去皮 阿膠二兩 麥門冬半升，去心 麻仁半升 大棗三十枚，擘
￼	右九味，以清酒七升，水八升，先煮八味，取三升，去滓，內膠烊消盡。溫服一升，日三服。一名復脈湯。
脈按之來緩，時一止復來者，名曰結。又脈來動而中止，更來小數，中有還者反動，名曰結，陰也。脈來動而中止，不能自還，因而復動者，名曰代，陰也。得此脈者，必難治。[178]()

辨陽明病脈證並治 合四十四法，方一十首，一方附，並見陽明少陽合病法。
￼問曰：病有太陽陽明，有正陽陽明，有少陽陽明，何謂也？答曰：太陽陽明者，脾約一雲絡。是也；正陽陽明者，胃家實是也；少陽陽明者，發汗、利小便已，胃中燥、煩、實，大便難是也。[179]()
陽明之為病，胃家實一作寒。是也。[180]()
問曰：何緣得陽明病？答曰：太陽病，若發汗，若下，若利小便，此亡津液，胃中乾燥，因轉屬陽明。不更衣，內實，大便難者，此名陽明也。[181]()
問曰：陽明病外證雲何？答曰：身熱，汗自出，不惡寒，反惡熱也。[182]()
問曰：病有得之一日，不發熱而惡寒者，何也？答曰：雖得之一日，惡寒將自罷，即自汗出而惡熱也。[183]()
問曰：惡寒何故自罷？答曰：陽明居中，主土也，萬物所歸，無所復傳，始雖惡寒，二日自止，此為陽明病也。[184]()
本太陽，初得病時，發其汗，汗先出不徹，因轉屬陽明也。傷寒發熱，無汗，嘔不能食，而反汗出濈濈然者，是轉屬陽明也。[185]()
傷寒三日，陽明脈大。[186]()
傷寒脈浮而緩，手足自溫者，是為系在太陰。太陰者，身當發黃；若小便自利者，不能發黃；至七八日，大便硬者，為陽明病也。[187]()
傷寒轉系陽明者，其人濈然微汗出也。[188]()
陽明中風，口苦咽乾，腹滿微喘，發熱惡寒，脈浮而緊，若下之，則腹滿小便難也。[189]()
陽明病，若能食，名中風，不能食，名中寒。[190]()
陽明病，若中寒者，不能食，小便不利，手足濈然汗出，此欲作固瘕，必大便初硬後溏。所以然者，以胃中冷，水谷不別故也。[191]()
陽明病，初欲食，小便反不利，大便自調，其人骨節疼，翕翕如有熱狀，奄然發狂，濈然汗出而解者，此水不勝谷氣，與汗共並，脈緊則愈。[192]()
陽明病欲解時，從申至戌上。[193]()
陽明病，不能食，攻其熱必噦。所以然者，胃中虛冷故也。以其人本虛，攻其熱必噦。[194]()
陽明病，脈遲，食難用飽，飽則微煩頭眩，必小便難，此欲作谷癉。雖下之，腹滿如故，所以然者，脈遲故也。[195]()
陽明病，法多汗，反無汗，其身如蟲行皮中狀者，此以久虛故也。[196]()
陽明病，反無汗而小便利，二三日嘔而咳，手足厥者，必苦頭痛。若不咳不嘔，手足不厥者，頭不痛。一雲冬陽明。[197]()
陽明病，但頭眩，不惡寒，故能食而咳，其人咽必痛。若不咳者，咽不痛。一雲冬陽明。[198]()
陽明病，無汗，小便不利，心中懊憹者，身必發黃。[199]()
陽明病，被火，額上微汗出，而小便不利者，必發黃。[200]()
陽明病，脈浮而緊者，必潮熱發作有時。但浮者，必盜汗出。[201]()
陽明病，口燥，但欲漱水不欲咽者，此必衄。[202]()
陽明病，本自汗出，醫更重發汗，病已差，尚微煩不了了者，此必大便硬故也。以亡津液，胃中乾燥，故令大便硬。當問其小便日幾行，若本小便日三四行，今日再行，故知大便不久出。今為小便數少，以津液當還入胃中，故知不久必大便也。[203]()
傷寒嘔多，雖有陽明證，不可攻之。[204]()
陽明病，心下硬滿者，不可攻之。攻之，利遂不止者死，利止者愈。[205]()
陽明病，面合色赤，不可攻之。必發熱，色黃者，小便不利也。[206]()
陽明病，不吐不下，心煩者，可與調胃承氣湯。方一。[207]()
　　甘草二兩，炙 芒消半升 大黃四兩，清酒洗
　　右三味，切，以水三升，煮二物至一升，去滓，內芒消，更上微火一二沸。溫頓服之，以調胃氣。
￼陽明病，脈遲，雖汗出不惡寒者，其身必重，短氣，腹滿而喘，有潮熱者，此外欲解，可攻里也。手足濈然汗出者，此大便已硬也，大承氣湯主之。若汗多，微發熱惡寒者，外未解也，一法與桂枝湯。其熱不潮，未可與承氣湯。若腹大滿不通者，可與小承氣湯，微和胃氣，勿令至大洩下。大承氣湯。方二。[208]()
　　大黃四兩，酒洗 厚朴半斤，炙，去皮 枳實五枚，炙 芒消三合
　　右四味，以水一斗，先煮二物，取五升，去滓，內大黃，更煮取二升，去滓，內芒消，更上微火一兩沸。分溫再服，得下，余勿服。
　　小承氣湯方
　　大黃四兩 厚朴二兩，炙，去皮 枳實三枚，大者，炙
　　右三味，以水四升，煮取一升二合，去滓。分溫二服，初服湯當更衣，不爾者，盡飲之；若更衣者，勿服之。
￼陽明病，潮熱，大便微硬者，可與大承氣湯，不硬者，不可與之。若不大便六七日，恐有燥屎，欲知之法，少與小承氣湯，湯入腹中，轉失氣者，此有燥屎也，乃可攻之。若不轉失氣者，此但初頭硬，後必溏，不可攻之，攻之必脹滿不能食也，欲飲水者，與水則噦。其後發熱者，必大便復硬而少也，以小承氣湯和之。不轉失氣者，慎不可攻也。小承氣湯。三。用前第二方。[209]()
夫實則譫語，虛則鄭聲。鄭聲者，重語也。直視、譫語、喘滿者死，下利者亦死。[210]()
發汗多，若重發汗者，亡其陽；譫語，脈短者死，脈自和者不死。[211]()
傷寒，若吐，若下後不解，不大便五六日，上至十餘日，日晡所發潮熱，不惡寒，獨語如見鬼狀。若劇者，發則不識人，循衣摸床，惕而不安，一雲順衣妄撮，怵惕不安。微喘直視，脈弦者生，澀者死。微者，但發熱譫語者，大承氣湯主之。若一服利，則止後服。四。用前第二方。[212]()
陽明病，其人多汗，以津液外出，胃中燥，大便必硬，硬則譫語，小承氣湯主之。若一服，譫語止者，更莫復服。五。用前第二方。[213]()
陽明病，譫語，發潮熱，脈滑而疾者，小承氣湯主之。因與承氣湯一升，腹中轉氣者，更服一升，若不轉氣者，勿更與之。明日又不大便，脈反微澀者，里虛也，為難治，不可更與承氣湯也。六。用前第二方。[214]()
陽明病，譫語，有潮熱，反不能食者，胃中必有燥屎五六枚也；若能食者，但硬耳。宜大承氣湯下之。七。用前第二方。[215]()
陽明病，下血、譫語者，此為熱入血室。但頭汗出者，刺期門，隨其實而瀉之，濈然汗出則愈。[216]()
汗汗一作臥。出譫語者，以有燥屎在胃中，此為風也。須下者，過經乃可下之。下之若早，語言必亂，以表虛里實故也。下之愈，宜大承氣湯。八。用前第二方，一雲大柴胡湯。[217]()
傷寒四五日，脈沈而喘滿，沈為在里，而反發其汗，津液越出，大便為難，表虛里實，久則譫語。[218]()
三陽合病，腹滿身重，難以轉側，口不仁，面垢，又作枯，一雲向經。譫語，遺尿。發汗則譫語，下之則額上生汗，手足逆冷。若自汗出者，白虎湯主之。方九。 [219]()
　　知母六兩 石膏一斤，碎 甘草二兩， 炙 粳米六合
￼	右四味，以水一斗，煮米熟湯成，去滓。溫服一升，日三服。
二陽並病，太陽證罷，但發潮熱，手足漐漐汗出，大便難而譫語者，下之則愈，宜大承氣湯。十。用前第二方。[220]()
陽明病，脈浮而緊，咽燥口苦，腹滿而喘，發熱汗出，不惡寒反惡熱，身重。若發汗則燥，心憒憒公對切反譫語。若加溫針，必怵惕、煩躁不得眠。若下之，則胃中空虛，客氣動膈，心中懊憹，舌上苔者，梔子豉湯主之。方十一。[221]()
　　肥梔子十四枚，擘 香豉四合，綿裹
　　右二味，以水四升，煮梔子取二升半，去滓，內豉，更煮取一升半，去滓。分二服，溫進一服，得快吐者，止後服。
￼若渴欲飲水，口乾舌燥者，白虎加人參湯主之。方十二。[222]()
　　知母六兩 石膏一斤，碎 甘草二兩，炙 粳米六合 人參三兩
　　右五味，以水一斗，煮米熟湯成，去滓。溫服一升，日三服。
￼若脈浮，發熱，渴欲飲水，小便不利者，豬苓湯主之。方十三。[223]()
　　豬苓去皮 茯苓 澤瀉 阿膠 滑石碎，各一兩
￼	右五味，以水四升，先煮四味，取二升，去滓，內阿膠烊消。溫服七合，日三服。
陽明病，汗出多而渴者，不可與豬苓湯；以汗多胃中燥 ，豬苓湯復利其小便故也。[224]()
脈浮而遲，表熱里寒，下利清谷者，四逆湯主之。方十四。[225]()
　　甘草二兩，炙 乾姜一兩半 附子一枚，生用，去皮，破八片
　　右三味，以水三升，煮取一升二合，去滓。分溫二服。強人可大附子一枚、乾姜三兩。
￼若胃中虛冷，不能食者，飲水則噦。[226]()
脈浮發熱，口乾鼻燥，能食者則衄。[227]()
陽明病，下之，其外有熱，手足溫，不結胸，心中懊憹，飢不能食，但頭汗出者，梔子豉湯主之。十五。用前第十一方。[228]()
陽明病，發潮熱，大便溏，小便自可，胸脅滿不去者，與小柴胡湯。方十六。 [229]()
　　柴胡半斤 黃芩三兩 人參三兩 半夏半升,洗 甘草三兩,炙 生薑三兩,切 大棗十二枚,擘
　　右七味,以水一斗二升，煮取六升，去滓，再煎取三升。溫服一升，日三服。
￼陽明病，脅下硬滿，不大便而嘔，舌上白胎者，可與小柴胡湯，上焦得通，津液得下，胃氣因和，身濈然汗出而解。十七。用上方。[230]()
陽明中風，脈弦浮大而短氣，腹都滿，脅下及心痛，久按之氣不通，鼻乾，不得汗，嗜臥，一身及目悉黃，小便難，有潮熱，時時噦，耳前後腫，刺之小差。外不解，病過十日，脈續浮者，與小柴胡湯。十八。用上方。[231]()
脈但浮，無余症者，與麻黃湯。若不尿，腹滿加噦者，不治。麻黃湯。方十九。 [232]()
　　麻黃三兩，去節 桂枝二兩，去皮 甘草一兩，炙 杏仁七十個，去皮尖
　　右四味，以水九升，煮麻黃，減二升，去白沫，內諸藥，煮取二升半，去滓。溫服八合，覆取微似汗。
￼陽明病，自汗出，若發汗，小便自利者，此為津液內竭，雖硬不可攻之，當須自欲大便，宜蜜煎導而通之。若土瓜根及大豬膽汁，皆可為導。二十。[233]()
　　蜜煎方。
　　食蜜七合
　　右一味，於銅器內，微火煎，當須凝如飴狀，攪之勿令焦著，欲可丸，並手捻作挺，令頭銳，大如指，長二寸許。當熱時急作，冷則硬。以內谷道中，以手急抱，欲大便時乃去之。疑非仲景意，已試甚良。
　　又，大豬膽一枚，瀉汁，和少許法醋，以灌谷道內，如一食頃，當大便出宿食惡物，甚效。
￼陽明病，脈遲，汗出多，微惡寒者，表未解也，可發汗，宜桂枝湯。二十一。[234]()
　　桂枝三兩，去皮 芍藥三兩 生薑三兩 甘草二兩，炙 大棗十二枚，擘
￼	右五味，以水七升，煮取三升，去滓。溫服一升，須臾，啜熱稀粥一升，以助藥力取汗。
陽明病，脈浮，無汗而喘者，發汗則愈，宜麻黃湯。二十二。用前第十九方。 [235]()
陽明病，發熱汗出者，此為熱越，不能發黃也。但頭汗出，身無汗，劑頸而還，小便不利，渴飲水漿者，此為瘀熱在里，身必發黃，茵陳蒿湯主之。方二十三。 [236]()
茵陳蒿六兩 梔子十四枚，擘 大黃二兩，去皮
右三味，以水一斗二升，先煮茵陳，減六升；內二味，煮取三升，去滓。分三服。小便當利，尿如皂莢汁狀，色正赤，一宿腹減，黃從小便去也。
陽明證，其人喜忘者，必有畜血。所以然者，本有久瘀血，故令喜忘。屎雖硬，大便反易，其色必黑者，宜抵當湯下之。方二十四。[237]()
　　水蛭熬 虻蟲去翅足，熬各三十個 大黃三兩，酒洗 桃仁二十個，去皮尖及二仁者
　　右四味，以水五升，煮取三升，去滓。溫服一升，不下更服。
￼陽明病，下之，心中懊憹而煩；胃中有燥屎者，可攻；腹微滿，初頭硬，後必溏，不可攻之。若有燥屎者，宜大承氣湯。二十五。用前第二方。[238]()
病人不大便五六日，繞臍痛、煩躁發作有時者，此有燥屎，故使不大便也。[239]()
病人煩熱，汗出則解。又如瘧狀，日晡所發熱者，屬陽明也。脈實者，宜下之；脈浮虛者，宜發汗。下之與大承氣湯，發汗宜桂枝湯。二十六。大承氣湯用前第二方。桂枝湯用前第二十一方。[240]()
大下後，六七日不大便，煩不解，腹滿痛者，此有燥屎也。所以然者，本有宿食故也，宜大承氣湯。二十七。用前第二方。[241]()
病人小便不利，大便乍難乍易，時有微熱，喘冒一作怫郁。不能臥者，有燥屎也，宜大承氣湯。二十八。用前第二方。[242]()
食谷欲嘔，屬陽明也，吳茱萸湯主之。得湯反劇者，屬上焦也。吳茱萸湯。方二十九。[243]()
太陽病，寸緩、關浮、尺弱，其人發熱汗出，復惡寒，不嘔，但心下痞者，此以醫下之也。如不下者，病人不惡寒而渴者，此轉屬陽明也；小便數者，大便必硬，不更衣十日，無所苦也。渴欲飲水，少少與之，但以法救之。渴者，宜五苓散。方三十。[244]()
豬苓去皮 白術 茯苓各十八銖 澤瀉一兩六銖 桂枝半兩，去皮
右五味，為散。白飲和服方寸匕，日三服。
脈陽微，而汗出少者，為自和一作如。也；汗出多者，為太過。陽脈實，因發其汗，出多者，亦為太過。太過者，為陽絕於里，亡津液，大便因硬也。[245]()
脈浮而芤，浮為陽，芤為陰，浮芤相搏，胃氣生熱，其陽則絕。[246]()
趺陽脈浮而澀，浮則胃氣強，澀則小便數，浮澀相搏，大便則硬，其脾為約，麻子仁丸主之。方三十一。[247]()
　　麻子仁二升 芍藥半斤 枳實半斤，炙 大黃一斤，去皮 厚朴一尺，炙，去皮 杏仁一升，去皮尖，熬，別作脂
　　右六味，蜜和丸如梧桐子大。飲服十丸，日三服，漸加，以知為度。
￼太陽病三日，發汗不解，蒸蒸發熱者，屬胃也，調胃承氣湯主之。三十二。用前第一方。[248]()
傷寒吐後，腹脹滿者，與調胃承氣湯。三十三。用前第一方。  [249]()
太陽病，若吐，若下，若發汗後，微煩，小便數，大便因硬者，與小承氣湯和之愈。三十四。用前第二方。[250]()
得病二三日，脈弱，無太陽柴胡證，煩躁，心下硬，至四五日，雖能食，以小承氣湯，少少與，微和之，令小安，至六日，與承氣湯一升。若不大便六七日，小便少者，雖不受食，一雲不大便。但初頭硬，後必溏，未定成硬，攻之必溏；須小便利，屎定硬，乃可攻之，宜大承氣湯。三十五。用前第二方。 [251]()
傷寒六七日，目中不了了，睛不和，無表裡證，大便難，身微熱者，此為實也，急下之，宜大承氣湯。三十六。用前第二方。[252]()
陽明病，發熱汗多者，急下之，宜大承氣湯。三十七。用前第二方，一雲大柴胡湯。[253]()
發汗不解，腹滿痛者，急下之，宜大承氣湯。三十八。用前第二方。[254]()
腹滿不減，減不足言，當下之，宜大承氣湯。三十九。用前第二方。[255]()
陽明少陽合病，必下利，其脈不負者，為順也。負者，失也，互相克賊，名為負也。脈滑而數者，有宿食也,當下之，宜大承氣湯。四十。用前第二方。[256]()
病人無表裡證，發熱七八日，雖脈浮數者，可下之。假令已下，脈數不解，合熱則消谷喜飢。至六七日不大便者，有瘀血，宜抵當湯。四十一。用前第二十四方 。 [257]()
若脈數不解，而下不止，必協熱便膿血也。[258]()
傷寒發汗已，身目為黃，所以然者，以寒濕一作溫在里不解故也。以為不可下也，於寒濕中求之。[259]()
傷寒七八日，身黃如橘子色，小便不利，腹微滿者，茵陳蒿湯主之。四十二。用前第十三方。[260]()
傷寒，身黃發熱，梔子柏皮湯主之。方四十三。[261]()
　　 肥梔子十五個，擘 甘草一兩，炙 黃柏二兩
￼	右三味，以水四升，煮取一升半，去滓。分溫再服。
傷寒，瘀熱在里，身必黃，麻黃連軺赤小豆湯主之。方四十四。[262]()
　　麻黃二兩，去節 連軺二兩，連翹根是 杏仁四十個，去皮尖 赤小豆一升 大棗十二枚，擘 生梓白皮切，一升 生薑二兩，切 甘草二兩，炙
　　右八味，以潦水一斗，先煮麻黃再沸，去上沫，內諸藥，煮取三升，去滓。分溫三分，半日服盡。

辨少陽病脈證並治 方一首，並見三陽合病法
￼少陽之為病，口苦，咽乾，目眩也。[263]()
少陽中風，兩耳無所聞，目赤，胸中滿而煩者，不可吐下，吐下則悸而驚。[264]()
傷寒，脈弦細，頭痛發熱者，屬少陽。少陽不可發汗，發汗則譫語，此屬胃。胃和則愈，胃不和，煩而悸。一雲躁。[265]()
本太陽病不解，轉入少陽者，脅下硬滿，乾嘔不能食，往來寒熱，尚未吐下，脈沈緊者，與小柴胡湯。方一。[266]()
　　柴胡八兩 人參三兩 黃芩三兩 甘草三兩，炙 半夏半升，洗 生薑三兩，切 大棗十二枚，擘
　　右七味，以水一斗二升，煮取六升，去滓，再煎取三升。溫服一升，日三服。
￼若已吐下、發汗、溫針，譫語，柴胡湯證罷，此為壞病。知犯何逆，以法治之。 [267]()
三陽合病，脈浮大，上關上，但欲眠睡，目合則汗。[268]()
傷寒六七日，無大熱，其人躁煩者，此為陽去入陰故也。[269]()
傷寒三日，三陽為盡，三陰當受邪。其人反能食而不嘔，此為三陰不受邪也。 [270]()
傷寒三日，少陽脈小者，欲已也。[271]()
少陽病欲解時，從寅至辰上。[272]()

辨太陰病脈證並治 合三方，方三首。
￼太陰之為病，腹滿而吐，食不下，自利益甚，時腹自痛。若下之，必胸下結硬。[273]()
太陰中風，四肢煩疼，陽微陰澀而長者，為欲愈。[274]()
太陰病欲解時，從亥至醜上。[275]()
太陰病，脈浮者，可發汗，宜桂枝湯。方一。[276]()
桂枝三兩，去皮 芍藥三兩 甘草二兩，炙 生薑三兩，切 大棗十二枚，擘
右五味，以水七升，煮取三升，去滓。溫服一升，須臾，啜熱稀粥一升，以助藥力，溫覆取汗。
自利不渴者，屬太陰，以其藏有寒故也，當溫之，宜服四逆輩。二。[277]()
傷寒脈浮而緩，手足自溫者，系在太陰。太陰當發身黃，若小便自利者，不能發黃。至七八日，雖暴煩下利，日十餘行，必自止，以脾家實，腐穢當去故也。[278]()
本太陽病，醫反下之，因爾腹滿時痛者，屬太陰也，桂枝加芍藥湯主之；大實痛者，桂枝加大黃湯主之。三。[279]()
　　桂枝加芍藥湯方
　　桂枝三兩，去皮 芍藥六兩 甘草二兩，炙 大棗十二枚，擘 生薑三兩，切
　　右五味，以水七升，煮取三升，去滓。溫分三服。本雲，桂枝湯今加芍藥。
　　桂枝加大黃湯方
　　桂枝三兩，去皮 大黃二兩 芍藥六兩 生薑三兩，切 甘草二兩，炙 大棗十二枚，擘
￼	右六味，以水七升，煮取三升，去滓。溫服一升，日三服。
太陰為病，脈弱，其人續自便利，設當行大黃、芍藥者，宜減之，以其人胃氣弱，易動故也。下利者，先煎芍藥二沸。[280]()

辨少陰病脈證並治 合二十三法，方一十九首。
￼少陰之為病，脈微細，但欲寐也。[281]()
少陰病，欲吐不吐，心煩，但欲寐，五六日自利而渴者，屬少陰也。虛故引水自救。若小便色白者，少陰病形悉具。小便白者，以下焦虛，有寒，不能制水，故令色白也。[282]()
病人脈陰陽俱緊，反汗出者，亡陽也，此屬少陰，法當咽痛而復吐利。[283]()
少陰病，咳而下利。譫語者，被火氣劫故也，小便必難，以強責少陰汗也。[284]()
少陰病，脈細沈數，病為在里，不可發汗。[285]()
少陰病，脈微，不可發汗，亡陽故也。陽已虛，尺脈弱澀者，復不可下之。[286]()
少陰病，脈緊，至七八日，自下利，脈暴微，手足反溫，脈緊反去者，為欲解也。雖煩，下利必自愈。[287]()
少陰病，下利，若利自止，惡寒而踡臥，手足溫者，可治。[288]()
少陰病，惡寒而踡，時自煩，欲去衣被者，可治。[289]()
少陰中風，脈陽微陰浮者，為欲愈。[290]()
少陰病欲解時，從子至寅上。[291]()
少陰病，吐利，手足不逆冷，反發熱者，不死。脈不至者，至一作足。灸少陰七壯。[292]()
少陰病，八九日，一身手足盡熱者，以熱在膀胱，必便血也。[293]()
少陰病，但厥無汗，而強發之，必動其血。未知從何道出，或從口鼻，或從目出者，是名下厥上竭，為難治。[294]()
少陰病，惡寒，身踡而利，手足逆冷者，不治。[295]()
少陰病，吐利，躁煩，四逆者，死。[296]()
少陰病，下利止而頭眩，時時自冒者，死。[297]()
少陰病，四逆，惡寒而身踡，脈不至，不煩而躁者，死。一作吐利而躁逆者死。[298]()
少陰病六七日，息高者，死。[299]()
少陰病，脈微細沈，但欲臥，汗出不煩，自欲吐，至五六日自利，復煩躁不得臥寐者，死。[300]()
少陰病，始得之，反發熱，脈沈者，麻黃細辛附子湯主之。方一。[301]()
　　麻黃二兩，去節 細辛二兩 附子一枚，炮，去皮，破八片
　　右三味，以水一斗，先煮麻黃，減二升，去上沫，內諸藥，煮取三升，去滓。溫服一升，日三服。
￼少陰病，得之二三日，麻黃附子甘草湯微發汗。以二三日無證，故微發汗也。方二。[302]()
　　麻黃二兩，去節 甘草二兩，炙 附子一枚，炮，去皮，破八片
　　右三味，以水七升，先煮麻黃一兩沸，去上沫，內諸藥，煮取三升，去滓。溫服一升，日三服。
￼少陰病，得之二三日以上，心中煩，不得臥，黃連阿膠湯主之。方三。                                                             [303]()
　　黃連四兩 黃芩二兩 芍藥二兩 雞子黃二枚 阿膠三兩，一雲三挺。
　　右五味，以水六升，先煮三物，取二升，去滓，內膠烊盡，小冷，內雞子黃，攪令相得。溫服七合，日三服。
￼少陰病，得之一二日，口中和，其背惡寒者，當灸之，附子湯主之。方四。[304]()
　　附子二枚，炮，去皮，破八片 茯苓三兩 人參二兩 白術四兩 芍藥三兩
　　右五味，以水八升，煮取三升，去滓。溫服一升，日三服。
￼少陰病，身體痛，手足寒，骨節痛，脈沈者，附子湯主之。五。用前第四方。[305]()
少陰病，下利便膿血者，桃花湯主之。方六。[306]()
　　赤石脂一斤，一半全用，一半篩末 乾姜一兩 粳米一升
　　右三味，以水七升，煮米令熟，去滓。溫服七合，內赤石脂末方寸匕，日三服。若一服愈，余勿服。
￼少陰病，二三日至四五日，腹痛，小便不利，下利不止，便膿血者，桃花湯主之。七。用前第六方。[307]()
少陰病，下利便膿血者，可刺。[308]()
少陰病，吐利，手足逆冷，煩躁欲死者，吳茱萸湯主之。方八。[309]()
　　吳茱萸一升 人參二兩 生薑六兩，切 大棗十二枚，擘
　　右四味，以水七升，煮取二升，去滓。溫服七合，日三服。
￼少陰病，下利，咽痛，胸滿，心煩，豬膚湯主之。方九。[310]()
　　豬膚一斤
　　右一味，以水一斗，煮取五升，去滓，加白蜜一升；白粉五合，熬香；和令相得。溫分六服。
￼少陰病二三日，咽痛者，可與甘草湯，不差，與桔梗湯。十。[311]()
　　甘草湯方
　　甘草二兩
　　右一味，以水三升，煮取一升半，去滓。溫服七合，日二服。
　　桔梗湯方
　　桔梗一兩 甘草二兩
　　右二味，以水三升，煮取一升，去滓。溫分再服。
￼少陰病，咽中傷，生瘡，不能語言，聲不出者，苦酒湯主之。方一。[312]()
　　半夏洗，破如棗核，十四枚 雞子一枚，去黃，內上苦酒，著雞子殼中
　　右二味，內半夏著苦酒中，以雞子殼置刀環中，安火上，令三沸，去滓。少少含咽之，不差，更作三劑。
￼少陰病，咽中痛，半夏散及湯主之。方十二。[313]()
　　半夏洗 桂枝去皮 甘草炙
　　右三味，等分，各別搗散已，合治之。白飲和服方寸匕，日三服。若不能散服者，以水一升，煎七沸，內散兩方寸匕，更煮三沸，下火令小冷，少少咽之。半夏有毒，不當散服。
￼少陰病，下利，白通湯主之。方十三。[314]()
　　蔥白四莖 乾姜一兩 附子一枚，生，去皮，破八片
　　右三味，以水三升，煮取一升，去滓。分溫再服。
￼少陰病，下利，脈微者，與白通湯。利不止，厥逆無脈，乾嘔煩者，白通加豬膽汁湯主之。服湯，脈暴出者，死，微續者，生。白通加豬膽湯。方十四。白通湯用上方。[315]()
　　蔥白四莖 乾姜一兩 附子一枚，生，去皮，破八片 人尿五合 豬膽汁一合
　　右五味，以水三升，煮取一升，去滓，內膽汁、人尿，和令相得。分溫再服。若無膽，亦可用。
￼少陰病，二三日不已，至四五日，腹痛，小便不利，四肢沈重疼痛，自下利者，此為有水氣。其人或咳，或小便利，或下利，或嘔者，真武湯主之。方十五。[316]()
　　茯苓三兩 芍藥三兩 白術二兩 生薑三兩，切 附子一枚，炮，去皮，破八片
　　右五味，以水八升，煮取三升，去滓。溫服七合，日三服。若咳者，加五味子半升、細辛一兩、乾姜一兩；若小便利者，去茯苓；若下利者，去芍藥，加乾姜二兩；若嘔者，去附子，加生薑，足前為半斤。
￼少陰病，下利清谷，里寒外熱，手足厥逆，脈微欲絕，身反不惡寒，其人面色赤，或腹痛，或乾嘔，或咽痛，或利止脈不出者，通脈四逆湯主之。方十六。[317]()
　　甘草二兩，炙 附子大者一枚，生用，去皮，破八片 乾姜三兩，強人可四兩
￼	右三味，以水三升，煮取一升二合，去滓。分溫再服。其脈即出者愈。面色	赤者，加蔥九莖；腹中痛者，去蔥，加芍藥二兩；嘔者，加生薑二兩；咽痛者，去芍藥，加桔梗一兩；利止脈不出者，去桔梗，加人參二兩。病皆與方相應者，乃服之。
少陰病，四逆，其人或咳，或悸，或小便不利，或腹中痛，或洩利下重者，四逆散主之。方十七。[318]()
　　甘草炙 枳實破，水漬，炙乾 柴胡 芍藥
　　右四味，各十分，搗篩。白飲和服方寸匕，日三服。咳者，加五味子、乾姜各五分，並主下利；悸者，加桂枝五分；小便不利者，加茯苓五分；腹中痛者，加附子一枚，炮令坼；洩利下重者，先以水五升，煮薤白三升，煮取三升，去滓，以散三方寸匕，內湯中，煮取一升半。分溫再服。
￼少陰病，下利六七日，咳而嘔渴，心煩，不得眠，豬苓湯主之。方十八。[319]()
　　　豬苓去皮 茯苓 阿膠 澤瀉 滑石各一兩
　　　右五味，以水四升，先煮四物，取二升，去滓，內阿膠烊盡。溫服七合，日三服。
￼少陰病，得之二三日，口燥咽乾者，急下之，宜大承氣湯。方十。[320]()
　　枳實五枚，炙 厚朴半斤，去皮，炙 大黃四兩，酒洗 芒消三合
　　右四味，以水一斗，先煮二味，取五升，去滓，內大黃，更煮取二升，去滓，內芒消，更上火，令一兩沸。分溫再服，一服得利，止後服。
￼少陰病，自利清水，色純青，心下必痛，口乾燥者，可下之，宜大承氣湯。二十。用前第十九方。一法用大柴胡湯。[321]()
少陰病，六七日，腹脹，不大便者，急下之，宜大承氣湯。二十一。用前第十九方。[322]()
少陰病，脈沈者，急溫之，宜四逆湯。方二十二。[323]()
　　甘草二兩，炙 乾姜一兩半 附子一枚，生用，去皮，破八片
　　右三味，以水三升，煮取一升二合，去滓。分溫再服。強人可大附子一枚、乾姜三兩。
￼少陰病，飲食入口則吐，心中溫溫欲吐，復不能吐。始得之，手足寒，脈弦遲者，此胸中實，不可下也，當吐之。若膈上有寒飲，乾嘔者，不可吐也，當溫之，宜四逆湯。二十三。方依上法。[324]()
少陰病，下利，脈微澀，嘔而汗出，必數更衣反少者，當溫其上，灸之。《脈經》雲, 炙厥陰可五十壯。[325]()

辨厥陰病脈證並治 厥利嘔噦附合一十九法，方一十六首
￼厥陰之為病，消渴，氣上撞心，心中疼熱，飢而不欲食，食則吐蛔，下之利不止。[326]()
厥陰中風，脈微浮為欲愈，不浮為未愈。[327]()
厥陰病欲解時，從醜至卯上。[328]()
厥陰病，渴欲飲水者，少少與之愈。[329]()
諸四逆厥者，不可下之，虛家亦然。[330]()
傷寒，先厥後發熱而利者，必自止，見厥復利。[331]()
傷寒，始發熱六日，厥反九日而利。凡厥利者，當不能食，今反能食者，恐為除中。一雲消中。食以索餅，不發熱者，知胃氣尚在，必愈，恐暴熱來出而復去也。後日脈之，其熱續在者，期之旦日夜半愈。所以然者，本發熱六日，厥反九日，復發熱三日，並前六日，亦為九日，與厥相應，故期之旦日夜半愈。後三日脈之而脈數，其熱不罷者，此為熱氣有餘，必發癰膿也。[332]()
傷寒脈遲六七日，而反與黃芩湯徹其熱，脈遲為寒，今與黃芩湯復除其熱，腹中應冷，當不能食，今反能食，此名除中，必死。[333]()
傷寒，先厥後發熱，下利必自止，而反汗出，咽中痛者，其喉為痹。發熱無汗，而利必自止，若不止，必便膿血，便膿血者，其喉不痹。[334]()
傷寒，一二日至四五日，厥者必發熱。前熱者後必厥，厥深者熱亦深，厥微者熱亦微。厥應下之，而反發汗者，必口傷爛赤。[335]()
傷寒病，厥五日，熱亦五日，設六日當復厥，不厥者自愈。厥終不過五日，以熱五日，故知自愈。[336]()
凡厥者，陰陽氣不相順接，便為厥。厥者，手足逆冷者是也。[337]()
傷寒脈微而厥，至七八日膚冷，其人躁無暫安時者，此為藏厥，非蛔厥也。蛔厥者，其人當吐蛔。令病者靜，而復時煩者，此為藏寒，蛔上入其膈，故煩，須臾復止，得食而嘔，又煩者，蛔聞食臭出，其人常自吐蛔。蛔厥者，烏梅丸主之。又主久利。方一。[338]()
　　烏梅三百枚 細辛六兩 乾姜十兩 黃連十六兩 當歸四兩 附子六兩，炮，去皮 蜀椒四兩，出汗 桂枝去皮，六兩 人參六兩 黃柏六兩
　　右十味，異搗篩，合治之，以苦酒漬烏梅一宿，去核，蒸之五斗米下，飯熟搗成泥，和藥令相得，內臼中，與蜜杵二千下，丸如梧桐子大。先食飲服十丸，日三服，稍加至二十丸。禁生冷、滑物、臭食等。
￼傷寒，熱少微厥，指一作稍。頭寒，嘿嘿不欲食，煩躁，數日小便利，色白者，此熱除也，欲得食，其病為愈。若厥而嘔，胸脅煩滿者，其後必便血。[339]()
病者手足厥冷，言我不結胸，小腹滿，按之痛者，此冷結在膀胱關元也。[340]()
傷寒，發熱四日，厥反三日，復熱四日，厥少熱多者，其病當愈。四日至七日，熱不除者，必便膿血。[341]()
傷寒，厥四日，熱反三日，復厥五日，其病為進。寒多熱少，陽氣退，故為進也。[342]()
傷寒六七日，脈微，手足厥冷，煩躁，灸厥陰。厥不還者，死。[343]()
傷寒，發熱，下利，厥逆，躁不得臥者，死。[344]()
傷寒，發熱，下利至甚，厥不止者，死。[345]()
傷寒，六七日不利，便發熱而利，其人汗出不止者，死。有陰無陽故也。[346]()
傷寒五六日，不結胸，腹濡，脈虛，復厥者，不可下，此亡血，下之死。[347]()
發熱而厥，七日下利者，為難治。[348]()
傷寒脈促，手足厥逆，可灸之。促，一作縱。[349]()
傷寒，脈滑而厥者，里有熱，白虎湯主之。方二。[350]()
　　知母六兩 石膏一斤，碎，綿裹 甘草二兩，炙 粳米六合
　　右四味，以水一斗，煮米熟湯成，去滓。溫服一升，日三服。
￼手足厥寒，脈細欲絕者，當歸四逆湯主之。方三。[351]()
　　當歸三兩 桂枝三兩，去皮 芍藥三兩 細辛三兩 甘草二兩，炙 通草二兩 大棗二十五枚，擘。一法，十二枚
　　右七味，以水八升，煮取三升，去滓。溫服一升，日三服。
￼若其人內有久寒者，宜當歸四逆加吳茱萸生薑湯主之。方四。[352]()
　　當歸三兩 芍藥三兩 甘草二兩，炙 通草二兩 桂枝三兩，去皮 細辛三兩 生薑半斤，切   吳茱萸二升 大棗二十五枚， 擘
　　右九味，以水六升，清酒六升和，煮取五升，去滓。溫分五服。一方，水酒各四升。
￼大汗出，熱不去，內拘急，四肢疼，又下利、厥逆而惡寒者，四逆湯主之。方五。[353]()
　　甘草二兩，炙 乾姜一兩半 附子一枚，生用，去皮，破八片
　　右三味，以水三升，煮取一升二合，去滓。分溫再服。若強人，可用大附子一枚、乾姜三兩。
￼大汗，若大下，利而厥冷者，四逆湯主之。六。用前第五方。[354]()
病人手足厥冷，脈乍緊者，邪結在胸中，心下滿而煩，飢不能食者，病在胸中，當須吐之，宜瓜蒂散。方七。[355]()
　　瓜蒂 赤小豆
　　右二味，各等分，異搗篩，合內臼中，更治之。別以香豉一合，用熱湯七合，煮作稀糜，去滓取汁。和散一錢匕，溫頓服之。不吐者，少少加，得快吐乃止。諸亡血虛家，不可與瓜蒂散。
￼傷寒，厥而心下悸，宜先治水，當服茯苓甘草湯，卻治其厥。不爾，水漬入胃，必作利也。茯苓甘草湯。方八。[356]()
　　茯苓二兩 甘草一兩，炙 生薑三兩，切 桂枝二兩，去皮
　　右四味，以水四升，煮取二升，去滓。分溫三服。
￼傷寒六七日，大下後，寸脈沈而遲，手足厥逆，下部脈不至，喉咽不利，唾膿血，洩利不止者，為難治，麻黃升麻湯主之。方九。       [357]()
　　麻黃二兩半，去節 升麻一兩一分 當歸一兩一分 知母十八銖 黃芩十八銖 萎蕤十八銖。一作菖蒲  芍藥六銖 天門冬六銖，去心 桂枝六銖，去皮 茯苓六銖 甘草六銖，炙 石膏六銖，碎，綿裹 白術六銖 乾姜六銖
　　右十四味，以水一斗，先煮麻黃一兩沸，去上沫，內諸藥，煮取三升，去滓。分溫三服，相去如炊三斗米頃，令盡，汗出愈。
￼傷寒四五日，腹中痛，若轉氣下趨少腹者，此欲自利也。[358]()
傷寒本自寒下，醫復吐下之，寒格，更逆吐下，若食入口即吐，乾姜黃芩黃連人參湯主之。方十。[359]()
　　乾姜 黃芩 黃連 人參各三兩
　　右四味，以水六升，煮取二升，去滓。分溫再服。
￼下利，有微熱而渴，脈弱者，今自愈。[360]()
下利，脈數，有微熱汗出，今自愈。設復緊，為未解。一雲，設脈浮復緊。[361]()
下利，手足厥冷，無脈者，灸之不溫，若脈不還，反微喘者，死。少陰負趺陽者，為順也。[362]()
下利，寸脈反浮數，尺中自澀者，必清膿血。[363]()
下利清谷，不可攻表，汗出必脹滿。[364]()
下利，脈沈弦者，下重也；脈大者，為未止；脈微弱數者，為欲自止，雖發熱，不死。[365]()
下利，脈沈而遲，其人面少赤，身有微熱，下利清谷者，必郁冒汗出而解，病人必微厥。所以然者，其面戴陽，下虛故也。[366]()
下利,脈數而渴者，自愈；設不差，必清膿血，以有熱故也。[367]()
下利後，脈絕，手足厥冷，晬時脈還，手足溫者生，脈不還者死。[368]()
傷寒，下利日十餘行，脈反實者，死。[369]()
下利清谷，里寒外熱，出而厥者，通脈四逆湯主之。方十一。[370]()
　　甘草二兩，炙 附子大者一枚，生，去皮，破八片 乾姜三兩，強人可四兩
　　右三味，以水三升，煮取一升二合，去滓。分溫再服，其脈即出者愈。
￼熱利下重者，白頭翁湯主之。方十二。[371]()
　　白頭翁二兩 黃柏三兩 黃連三兩 秦皮三兩
　　右四味，以水七升，煮取二升，去滓。溫服一升，不愈，更服一升。
￼下利，腹脹滿，身體疼痛者，先溫其里，乃攻其表。溫里宜四逆湯，攻表宜桂枝湯。十三。四逆湯，用前第五方。[372]()
　　桂枝湯方
　　桂枝三兩，去皮 芍藥三兩 甘草二兩，炙 生薑三兩，切 大棗十二枚，擘
　　右五味，以水七升，煮取三升，去滓。溫服一升，須臾，啜熱稀粥一升，以助藥力。
￼下利，欲飲水者，以有熱故也，白頭翁湯主之。十四。用前第十二方。[373]()
下利，譫語者，有燥屎也，宜小承氣湯。方十五。[374]()
　　大黃四兩，酒洗 枳實三枚，炙 厚朴二兩，去皮，炙
　　右三味，以水四升，煮取一升二合，去滓。分二服，初一服，譫語止，若更衣者，停後服，不爾，盡服之。
￼下利後更煩，按之心下濡者，為虛煩也，宜梔子豉湯。方十六。[375]()
　　肥梔子十四個，擘 香豉四合，綿裹
　　右二味，以水四升，先煮梔子，取二升半，內豉，更煮取一升半，去滓。分再服，一服得吐，止後服。
￼嘔家有癰膿者，不可治嘔，膿盡自愈。[376]()
嘔而脈弱，小便復利，身有微熱，見厥者，難治，四逆湯主之。十七。用前第五方。 [377]()
乾嘔，吐涎沫，頭痛者，吳茱萸湯主之。方十八。[378]()
　　吳茱萸一升，湯洗七遍 人參三兩 大棗十二枚，擘 生薑六兩，切
　　右四味，以水七升，煮二升，去滓。溫服七合，日三服。
￼嘔而發熱者，小柴胡湯主之。方十九。[379]()
　　柴胡八兩 黃芩三兩 人參三兩 甘草三兩,炙 生薑三兩,切 半夏半升,洗 大棗十二枚,擘
　　右七味，以水一斗二升，煮取六升，去滓，更煎取三升。溫服一升，日三服。
￼傷寒，大吐大下之，極虛。復極汗者，其人外氣怫郁，復與之水，以發其汗，因得噦。所以然者，胃中寒冷故也。[380]()
傷寒，噦而腹滿，視其前後，知何部不利，利之即愈。[381]()

辨霍亂病脈證並治 合六法，方六首。
￼問曰：病有霍亂者何？答曰：嘔吐而利，此名霍亂。[382]()
問曰：病發熱頭痛，身疼惡寒，吐利者，此屬何病？答曰：此名霍亂。霍亂自吐下，又利止，復更發熱也。[383]()
傷寒，其脈微澀者，本是霍亂，今是傷寒。卻四五日，至陰經上，轉入陰必利，本嘔下利者，不可治也。欲似大便，而反失氣，仍不利者 ，此屬陽明也，便必硬，十三日愈，所以然者，經盡故也。下利後，當便硬，硬則能食者愈，今反不能食，到後經中，頗能食，復過一經能食，過之一日當愈。不愈者，不屬陽明也。[384]()
惡寒，脈微而復利，利止，亡血也，四逆加人參湯主之。方一。[385]()
甘草二兩，炙 附子一枚，生，去皮，破八片 乾姜一兩半 人參一兩
　　右四味，以水三升，煮取一升二合，去滓。分溫再服。
￼霍亂，頭痛發熱，身疼痛，熱多欲飲水者，五苓散主之；寒多不用水者，理中丸主之。二。[386]()
　　五苓散方
　　豬苓去皮 白術 茯苓各十八銖 桂枝半兩，去皮 澤瀉一兩六銖
　　右五味，為散，更治之。白飲和服方寸匕，日三服。多飲暖水，汗出愈。
　　理中丸方下有作湯加減法。
　　人參 乾姜 甘草炙 白術各三兩
　　右四味，搗篩，蜜和為丸，如雞子黃許大。以沸湯數合，和一丸，研碎，溫服之，日三四，夜二服；腹中未熱，益至三四丸。然不及湯，湯法，以四物依兩數切，用水八升，煮取三升，去滓，溫服一升，日三服。若臍上築者，腎氣動也，去術加桂四兩；吐多者，去術，加生薑三兩；下多者，還用術；悸者，加茯苓二兩；渴欲得水者，加術，足前成四兩半；腹中痛者，加人參，足前成四兩半；寒者，加乾姜，足前成四兩半；腹滿者，去術，加附子一枚。服湯後如食頃，飲熱粥一升許，微自溫，勿發揭衣被。
￼吐利止，而身痛不休者，當消息和解其外，宜桂枝湯小和之。方三。[387]()
　　桂枝三兩，去皮 芍藥三兩 生薑三兩 甘草二兩，炙 大棗十二枚，擘
　　右五味，以水七升，煮取三升，去滓，溫服一升。
￼吐利汗出，發熱惡寒，四肢拘急，手足厥冷者，四逆湯主之。方四。[388]()
　　甘草二兩，炙 乾姜一兩半 附子一枚，生，去皮，破八片
￼	右三味，以水三升，煮取一升二合，去滓，分溫再服。強人可大附子一枚、乾姜三兩。
既吐且利，小便復利，而大汗出，下利清谷，內寒外熱，脈微欲絕者，四逆湯主之。五。用前第四方。[389]()
吐已下斷，汗出而厥，四肢拘急不解，脈微欲絕者，通脈四逆加豬膽湯主之。方六。[390]()
　　甘草二兩，炙 乾姜三兩，強人可四兩 附子大者一枚，生，去皮，破八片 豬膽汁半合
　　右四味，以水三升，煮取一升二合，去滓，內豬膽汁。分溫再服，其脈即來。無豬膽，以羊膽代之。
￼吐利發汗，脈平，小煩者，以新虛不勝谷氣故也。[391]()

辨陰陽易差後勞復病脈證並治 合六法，方六首。
￼傷寒，陰易之為病，其人身體重，少氣，少腹里急，或引陰中拘攣，熱上衝胸，頭重不欲舉，眼中生花，花，一作眵。膝脛拘急者，燒褌散主之。方一。[392]()
　　婦人中褌，近隱處，取燒作灰。
　　右一味，水服方寸匕，日三服，小便即利，陰頭微腫，此為愈矣。婦人病取男子褌燒服。大病差後，勞復者，枳實梔子湯主之。方二。[393]
　　枳實三枚，炙 梔子十四個，擘 豉一升，綿裹
　　右三味，以清漿水七升，空煮取四升，內枳實、梔子，煮取二升，下豉，更煮五六沸，去滓。溫分再服，覆令微似汗。若有宿食者，內大黃如博碁子五六枚，服之愈。
￼傷寒差以後，更發熱，小柴胡湯主之。脈浮者，以汗解之；脈沈實一作緊。者，以下解之。方三。[394]()
　　柴胡八兩 人參二兩 黃芩二兩 甘草二兩，炙 生薑二兩 半夏半升，洗 大棗十二枚，擘
　　右七味，以水一斗二升，煮取六升，去滓，再煎取三升。溫服一升，日三服。
￼大病差後，從腰以下有水氣者，牡蠣澤瀉散主之。方四。[395]()
　　牡蠣熬 澤瀉 蜀漆暖水洗，去腥 葶藶子熬 商陸根熬 海藻洗，去咸 栝樓根各等分
　　右七味，異搗，下篩為散，更於臼中治之。白飲和服方寸匕，日三服。小便利，止後服。
￼大病差後，喜唾，久不了了，胸上有寒，當以丸藥溫之，宜理中丸。方五。[396]()
　　人參 白術 甘草炙 乾姜各三兩
　　右四味，搗篩，蜜和為丸，如雞子黃許大。以沸湯數合，和一丸，研碎，溫服之，日三服。
￼傷寒解後，虛羸少氣，氣逆欲吐，竹葉石膏湯主之。方六。[397]()
竹葉二把 石膏一斤 半夏半升,洗 麥門冬一升,去心 人參二兩 甘草二兩,炙 粳米半升
右七味，以水一斗，煮取六升，去滓，內粳米，煮米熟湯成，去米。溫服一升，日三服。
病人脈已解，而日暮微煩，以病新差，人強與谷，脾胃氣尚弱，不能消谷，故令微煩，損谷則愈。[398]()

